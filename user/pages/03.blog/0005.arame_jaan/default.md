---
title: آرام جان
metadata:
    description: 
progress_bar: 1
pdate: پنج شنبه ۱۳ مهر ۱۴۰۲    
author: Sibiāā
taxonomy:
    tag: [ درد , بیمارستان , زندگی ]
---
![آرام جان](arame_jaan.webp?classes=center)

مدتی پیش خیلی اتفاقی یک قطعه موسیقی را گوش کردم: تصنیفی از استاد محمدرضا شجریان که با قطعهٔ alice enters از Ólafur Arnalds ایسلندی ریمیکس شده بود:

دلم از نرگس بیمار تو بیمارتر است  
چاره کن درد کسی کز همه ناچارتر است

سالهاست که Ólafur Arnalds را می‌شناسم؛ از سالهای آغازین دوران دانشجویی. استاد شجریان هم که نیازی به توضیح من ندارد. این ترکیب خیلی به دلم نشست و خیلی راضی بودم از این قطعهٔ ترکیبی و دوست داشتم بدانم که چه کسی این ترکیب را ساخته و بعلاوه آیا ترکیبات دیگری نیز از این دست ساخته؟ دیروز با کمی جستجو سازنده را پیدا کردم: سپنتا.

او یک مجموعه دارد با نام آرام جان متشکل از پنج قطعه. قطعه‌ای که پیش‌تر توضیحش را دادم با نام ز مژگان سیه تو دومین قطعه از مجموعهٔ آرام جان است. در این نوشته قصد نقد این قطعات را ندارم اما  قطعات کیفیت‌ یکسانی ندارند و فهرست شدن هر پنج قطعه در این نوشته بدین معنا نیست که همهٔ‌شان را به یک ‌اندازه دوست می‌دارم. 

احترام به سازنده موجب می‌شود که قطعات را در این تارنگار منتشر نکنم. این مجموعه را می‌توانید از 
[ساند کلاود سپنتا](https://soundcloud.com/thesepanta/sets/mashup)
بشنوید. همچینی سپنتا این قطعات را در 
[کانال تلگرامی خود](https://t.me/tsepanta)
نیز منتشر کرده است.

توضیحاتی کوتاه در مورد قطعات:

##### [۱- تو کافر دل](https://soundcloud.com/thesepanta/to-kafardel)

![تو کافر دل](1.jpg?classes=center)

خواننده: استاد شجریان  
موسیقی: Ólafur Arnalds: قطعهٔ Lynn's Theme از آلبوم  Another Happy Day   
شعر:
[غزل شماره ۴۱۲ حافظ شیرازی](https://ganjoor.net/hafez/ghazal/sh412)




مرا چشمیست خون افشان ز دست آن کمان ابرو      
جهان بس فتنه خواهد دید از آن چشم و از آن ابرو

غلام چشم آن ترکم که در خواب خوش مستی  
نگارین گلشنش روی است و مشکین سایبان ابرو

تو کافردل نمی‌بندی نقاب زلف و می‌ترسم  
که محرابم بگرداند خم آن دلستان ابرو

##### [۲- ز مژگان سیه تو](https://soundcloud.com/thesepanta/ze-mojgane-siahe-to)

![ز مژگان سیه تو](2.jpg?classes=center)


خواننده: استاد شجریان  
موسیقی: Ólafur Arnalds: قطعهٔ Alice Enters از آلبوم  Another Happy Day   
شعر:
[غزل شماره ۶۷ فروغی بسطامی](https://ganjoor.net/forooghi/divan-forooghi/ghazalf/sh67)

دلم از نرگس بیمار تو بیمارتر است  
چاره کن درد کسی کز همه ناچارتر است

من بدین طالع برگشته چه خواهم کردن  
که ز مژگان سیاه تو نگونسارتر است

گر تواش وعدهٔ دیدار ندادی امشب  
پس چرا دیدهٔ من از همه بیدارتر است




##### [۳- سر در کمند](https://soundcloud.com/thesepanta/sardarkamand)

![سر در کمند](3.jpg?classes=center)


خواننده: استاد بنان  
موسیقی: Ólafur Arnalds: قطعهٔ Through the Screen  از آلبوم  Another Happy Day   
شعر:
[غزل شماره ۳۷۵ سعدی شیرازی](https://ganjoor.net/saadi/divan/ghazals/sh375)


چنان در قید مهرت پای بندم  
که گویی آهوی سر در کمندم

گهی بر درد بی درمان بگریم  
گهی بر حال بی سامان بخندم

نه مجنونم که دل بردارم از دوست  
مده گر عاقلی ای خواجه پندم

##### [۴- دیدی دلا](https://soundcloud.com/thesepanta/didi-dela?)

![دیدی دلا](4.jpg?classes=center)



خواننده: استاد شجریان  
موسیقی: Ólafur Arnalds: قطعهٔ Words of Amber  از آلبوم  For Now I Am Winter  
شعر:
[غزل شماره ۴۰۰ حافظ شیرازی](https://ganjoor.net/hafez/ghazal/sh400)



دیدی دلا که آخر پیری و زهد و علم  
با من چه کرد دیده معشوقه باز من

مست است یار و یاد حریفان نمی‌کند  
ذکرش به خیر ساقی مسکین نواز من

بر خود چو شمع خنده زنان گریه می‌کنم  
تا با تو سنگ دل چه کند سوز و ساز من

##### [۵- رستگاران](https://soundcloud.com/thesepanta/rastgaran?)

![رستگاران](5.jpg?classes=center)



خواننده: استاد شجریان  
موسیقی: Ólafur Arnalds: قطعهٔ Reminiscence  از آلبوم  The Chopin Project   
شعر:
[غزل شماره ۱۹۵ حافظ شیرازی](https://ganjoor.net/hafez/ghazal/sh195)


خلاصِ حافظ از آن زلفِ تابدار مباد  
که بستگانِ کمندِ تو رستگارانند

پ ن: همان طور که پیش‌تر گفتم مجموعه را روی این تارنگار بارگذاری نکردم. اما برای راحتی می‌توانید مجموعه را بدون  ورود به ساند کلاود و از طریق همین صفحه گوش کنید. توجه داشته باشید که ممکن است دسترسی به ساند کلاود در ایران محدود شده باشد! 

<iframe width="100%" height="450" scrolling="no" frameborder="no" allow="autoplay" src="https://w.soundcloud.com/player/?url=https%3A//api.soundcloud.com/playlists/914600245&color=%23ff5500&auto_play=false&hide_related=false&show_comments=true&show_user=true&show_reposts=false&show_teaser=true"></iframe><div style="font-size: 10px; color: #cccccc;line-break: anywhere;word-break: normal;overflow: hidden;white-space: nowrap;text-overflow: ellipsis; font-family: Interstate,Lucida Grande,Lucida Sans Unicode,Lucida Sans,Garuda,Verdana,Tahoma,sans-serif;font-weight: 100;"><a href="https://soundcloud.com/thesepanta" title="The Sepanta" target="_blank" style="color: #cccccc; text-decoration: none;">The Sepanta</a> · <a href="https://soundcloud.com/thesepanta/sets/mashup" title="Arame Jan" target="_blank" style="color: #cccccc; text-decoration: none;">Arame Jan</a></div>
