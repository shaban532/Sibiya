---
title: انّی احبّ من الصبیانِ امیرو را؛ یادداشتی بر دونده امیر نادری ۱۳۶۳
metadata: قصه امیرو که هیچ وقت ناامید نشد یادداشتی بر فیلم سینمایی دونده به کارگردانی امیر نادری محصول ۱۳۶۳ کانون پرورش فکری کودکان و نوجوانان 
    description: 
progress_bar: 1
pdate: جمعه ۱ تیر ۱۴۰۳
taxonomy:
    tag: [  ]
    category: cinema
published: 1
structure: BlogPosting
datePublished: 2024-06-21T04:55:00+03:30
---

![ امیرو وقتی می‌خواهد در مدرسه ثبت نام کند ](r1.webp)

<!--
![ ب ](e.webp)
<div class="align-center">
Generated by <a href="https://www.bing.com/images/create/a-tired-boy-with-his-head-on-his-desk2c-alone-and-w/1-665600a4c07447cab5ccad973f402141?id=KKPJsOo4KsTMs41Fccdfmw%3D%3D&view=detailv2&idpp=genimg&noidpclose=1&thId=OIG2.kH.YxjNHkZpJ1Z7nXYZM&FORM=SYDBIC&ssp=1&safesearch=moderate&setlang=en&cc=XL&PC=SANSAAND">Microsoft Copilot</a>
</div>

-->

**دونده** داستان کودکی است (امیرو) که در دنیای آدم بزرگ‌ها تنها روزگار می‌گذراند. 

امیرو برای گذران زندگی زحمت می‌کشد؛ کفش واکس می‌زند، شیشه جمع می‌کند و آب خنک می‌فروشد. 

جایی می‌بینیم که دوچرخه‌سواری لیوانی آب می‌خورد و بی‌آنکه پول آب را بدهد می‌رود. امیرو پیاده او را دنبال می‌کند. مدت زیادی به دنبال او می‌دود تا به او برسد. 

**دونده** ستایشگر تلاش و کوشش است. 

امیرو بعد از رسیدن به دوچرخه‌سوار، بدون هیچ کینه و نفرت دستش را جلو می‌برد و می‌گوید که "پول آب! یه قّرون می‌شه!" پول را می‌گیرد، لبخند می‌زند و می‌رود …

![ امیرو وقتی می‌خواهد پول آب خنک را از دوچرخه سوار بگیرد ](r3.webp)

**دونده** ستایشگر صفا و صمیمیت است.

**دونده** نشان از آن دارد که کودکان به توحید نزدیک‌ترند که قال رسول الله:

> إنِّی‌ أُحِبُّ مِنَ الصِّبْیَانِ خَمْسَةَ خِصَالٍ: الاوَّلُ أَنَّهُمُ الْبَاكُونَ؛ الثَّانِی‌ عَلَی‌ التُّرَابِ یَجْتَمِعُونَ؛ الثَّالِثُ یَخْتَصِمُونَ مِنْ غَیْرِ حِقْدٍ؛ الرَّابِعُ لَایَدَّخِرُونَ لِغَدٍ؛ الْخَامِسُ یُعَمِّرُونَ ثُمَّ یُخَرِّبُونَ. (روح مجرد، ۵۹۷)

**ترجمه:** «من‌ پنج‌ كار اطفال‌ را دوست‌ دارم‌: اوّل‌ آنكه‌ پیوسته‌ گریانند؛ دوّم‌ آنكه‌ بر سر خاک گِرد می‌آیند؛ سوّم‌ آنكه‌ بدون‌ حقد و كینه‌ با هم‌ دعوا می‌كنند؛ چهارم‌ آنكه‌ برای‌ فردا چیزی‌ را ذخیره‌ نمی‌نمایند؛ پنجم‌ آنكه‌ خانه‌ می‌سازند و سپس‌ آنرا بدست‌ خودشان‌ خراب‌ می‌كنند.»

![ امیرو ناراحت است ](s4.webp)

امیرو را اذیت می‌کنند، حقش را می‌خورند و به او ظلم می‌کنند. او اما از همهٔ این‌ها تنها یک درس می‌آموزد: برای رسیدن به آرزوهایش باید بیشتر تلاش کند و مصمم‌تر ادامه دهد.

![ امیرو همچنان تلاش می‌کند ](s3.webp)

امیرو گاهی برای دفاع از حقش با کسی درگیر می‌شود اما این او را عوض نمی‌کند و از او یک **آدم بزرگ بد** نمی‌سازد. او بزرگ می‌شود اما هنوز صفا و صمیمیت کودکانه‌اش را دارد.

امیرو می‌فهمد که جهان او نه غم یک لقمه نان است که آن را خدا ضامن است که او را برای هدفی بزرگ‌تر آفریده‌اند…

![ تلنگری برای امیرو که به مدرسه برود و خواندن یاد بگیرد ](r2.webp)

او همچنان مصمم ادامه می‌دهد؛ پیروز می‌شود و در زیباترین شکل ممکن شادی حاصل از پیروزی‌اش را با دوستانش تقسیم می‌کند.

![ جایزه مسابقه دو یک قالب یخ است ](r8.webp)
![ امیرو در مسابقه اول می‌شود و یخ را می‌گیرد ](r4.webp)
![ امیرو با یخی که برنده شده است خودش را خنک می‌کند ](r5.webp)
![ امیرو دوستش را صدا می‌کند تا یخ را به او هم بدهد تا خنک شود ](r6.webp)
![ امیرو یخ را به دوستش می‌دهد ](r7.webp)
![ امیرو بدون یخ همچنان خوشحال است ](s2.webp)

**دونده**‌ نشان می‌دهد با وجود صفا و صمیمیت می‌توان همچنان شاد بود؛ اصلاً هر چه شادی است در صفاست که آن را که صفایی نیست دلی شاد چگونه باشد؟ 

![ امیرو از شادی فریاد می‌زند ](r9.webp)

آری؛ **دونده** نشان از جریان روح توحید در جهان دارد… 