---
title: هاست ارزان
metadata: 
    description: هاست ارزان با قیمت و پشتیبانی مناسب پارس پک pars pack
progress_bar: 1
pdate: پنجشنبه ۲۴ اسفند ۱۴۰۲
author: Sibiāā
taxonomy:
    tag: [ هاست , سرور , اقتصادی ]
published: 0
---
![ هاست ](parspack.webp?classes=center&loading=lazy)
<div class="align-center">
</div>

شاید برایتان پیش آمده باشد که وارد مغازه‌ای شده باشید و خواسته باشید تا مقدار کمی از جنسی که نیاز دارید را به شما بفروشند و فروشنده گفته باشد که این مقدار خیلی کم است و او کمتر از مثلاً ۲۰۰ گرم نمی‌فروشد. گاهی هم برخی اگر چه همان مقداری را که طلب کرده بودید به شما می‌دهند اما زیر لب شروع می‌کنند به غرولند!

سال‌ها قبل وقتی می‌خواستم اولین تارنمایم
(Website)
را بسازم هاستینگی پیدا کردم که نام و نشانی نداشت با قیمت‌های ارزان. با ذوق و شوق فراوان ارزان‌ترین پلنی که ارائه می‌کرد را خریدم که تارنمایم را از روی کامپیوتر شخصی وارد دنیای بزرگ اینترنت کنم!

از همان روز اول تا آخرین روزی که به جای دیگری مهاجرت کردم با مشکلاتی مواجه بودم که هر چه تیکت پشتیبانی زدم و درخواست دادم رسیدگی نکردند!

( حالا پس از سال‌ها به بهانهٔ نوشتن این نوشته خواستم سری بزنم به همان ارائه دهنده که ببینم چه می‌کند؟ دیدم که دیگر وجود ندارد پس بیشتر از این پشت مرده حرفی نمی‌زنم. )

یاد 
[این نوشته](https://alireza.atofighi.ir/%d9%87%d9%85%d9%87%e2%80%8c%da%86%db%8c%d8%b2-%d9%be%d8%b1/)
 علیرضا افتادم. بخوانید و ببینید که یک اشتباه ممکن است چه بلایی به سرتان بیاورد!

بعد از چند بار خرید سرویس از هاستینگ‌های مختلف با 
[میهن وب هاست](https://mihanwebhost.com/) 
آشنا شدم و چند سالی از سرویس‌های آنها استفاده کردم. اگرچه ارزان نبود ولی الحق که همه چیزشان خوب بود و آنجا بود که فهمیدم هیچ ارزانی بی حکمت نیست.

علاوه بر سرویس‌هایی که خودم استفاده می‌کردم یک پلن هاست اشتراکی پایه ۲۰۰ مگابایتی خریده بودم برای راه اندازی دو سایت سادهٔ ایستا که سال‌ها قبل برای کسی درست کرده بودم و سال‌ها بود که از او پولی دریافت نمی‌کردم و دلم هم نمی‌آمد که بخواهم نیستشان کنم. قضیه برای شاید سه سال پیش است. قیمت‌های آن موقع را یادم نیست. حالا همان پلن پایهٔ ۲۰۰ مگابایتی ایران سالیانه ۲۶۵ هزار تومان برایتان آب می‌خورد که اگرچه زیاد نیست اما زورم می‌آمد این هزینه را پرداخت کنم.

همین شد که یک تیکت فرستادم که چند سال است که مشتری شما هستیم و چند تا سرویس فعال داریم. لطف بفرمایید یک هاست ۵۰ مگابایتی سفارشی برای ما بسازید که هم ما از شما راضی باشیم و هم شما از ما.

متأسفانه مشتری مداری نکردند و جواب منفی دادند و البته عذر خواهی هم کردند و این جور شد که مهاجرت کردم به 
[پارس پک](https://parspack.com/)
!

پلن پایه ۱۰۰ مگابایتی پارس پک حالا ۱۱۴ هزار و ۹۸۸ تومان است. یعنی کمتر از نصف پلن پایهٔ میهن وب‌‌هاست و همین بهترین بهانه بود برای مهاجرت دادن دو وب‌سایتی که اهمیت چندانی هم نداشتند!

حالا بعد از سه سال استفاده از هاست ابری پارس‌پک باید اعتراف کنم اگرچه در قبال پول کمتری که می‌گیرند (در مقایسه با میهن وب‌سایت) سرویس ضعیف‌تری نیز ارائه می‌دهند اما واقعاً کارشان خوب است. در این سه سال مشکلی نداشته‌ام.

تنوع سرویس‌ها زیاد است. خیلی راحت هر موقع که نیاز داشتید می‌توانید هر کدام از گزینه‌ها را تغییر بدهید و مابه التفاوت آن را بپردازید. 

پس اگر به دنبال هاست ارزان می‌گردید و توقع خیلی زیادی هم ندارید همین حالا هاست ابری پارس‌پک را امتحان کنید.

ضمناً 
[Sibiya.ir](https://Sibiya.ir)
روی هاست ابری پارس‌پک استوار است!