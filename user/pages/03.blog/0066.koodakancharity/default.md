---
title: کودکان فرشته‌اند
metadata: 
    description: مؤسسه خیریه کودکان فرشته‌اند کودکان فرشته ایرانیان یک خیریه داوطلبی با فعالیت‌های متنوع و گوناگون در حوزه سلامت جسمی و روحی بچه‌های سرزمین ایران
progress_bar: 1
pdate: شنبه ۲۲ اردیبهشت ۱۴۰۳
taxonomy:
    tag: [ کودکان_فرشته_اند ]
published: 1
structure: BlogPosting
datePublished: 2024-05-11T18:00:00+03:30
---

دنبال چی می‌گردی؟ کودکان فرشته‌اند دیگه! نیاز به توضیح داره به نظرت؟ این عکس رو ببین:
![ تصویر دختر بلوچستانی در سفرهای بلوچستان خیریه کودکان فرشته‌اند](zf4.webp)

فرشته نیست؟

بچه که بودم همیشه یا مهمونی بودیم یا مهمون داشتیم. بزرگتر که شدم رفتم مدرسه. هنوز اوضاع همون شکلی بود. هیچ وقت تنها نبودیم. دبیرستانی که شدم اوضاع کم‌کم تغییر کرد. به مرور از مهمونی رفتن و مهمون آمدن‌ها کم شد اما برای من کمتر مهم بود. عادت کرده بودم که صبح اول صبح از خونه بزنم بیرون و آخر شب از مدرسه یا دانشگاه برگردم خونه. رفت و آمد با عمو و خاله و ... کم شده بود اما دوستام نقش پر رنگی توی زندگیم داشتند و برای همین هم جای خالی کسی رو حس نمی‌کردم.

حالا مدت‌ها از اون زمان‌ها می‌گذره. یکی درگیر اضافه کاریه، یکی حامله‌است، یکی دیگه داره کهنهٔ بچه عوض می‌کنه، اون یکی زنش اجازه نمی‌ده، بعضی‌ها هم از ترس این‌که عقاید فاسد من بهشون سرایت کنه دورم رو خط کشیدند. یکی هم که پایه است من نیستم. تو هم تکلیفت روشنه. خیلی وقته که نیستی. برای همینه که آخر هفته‌ها و روزهای تعطیل شده کابوس من.

این مختصر رو نوشتم تا بگم چی تونسته توی این شرایط من رو سرپا نگهداره: خانواده بزرگ کودکان فرشته‌اند.

۱۴ آذر بود. دو سه سال پیش. ۱۴ آذر رو که می‌دونید؟ همون ۵ دسامبر. روز داوطلبه.

![ تعدادی داوطلب که دست‌هایشان را روی هم گذاشته‌اند تا به هم قول بدهند تا آخر پای کار می‌مانند ](zt1.webp?loading=lazy)
<div class="align-center">
<a href="https://www.freepik.com/free-photo/business-executives-with-hand-stacked_1005993.htm">Image by peoplecreations</a> on Freepik
</div>

ویکی پدیای انگلیسی توی صفحه کار داوطلبانه
[(Volunteering)](https://en.wikipedia.org/wiki/Volunteering)
نوشته:

<div dir=ltr>
<blockquote> Volunteering is a voluntary act of an individual or group freely giving time and labor, often for community service. Many volunteers are specifically trained in the areas they work, such as medicine, education, or emergency rescue. </blockquote>
</div>

خودتون ترجمه کنید. من انگلیسی‌ام زیاد خوب نیست.

۱۴ آذر بود و من داشتم در مورد داوطلب و مؤسسه‌هایی که توی ایران فعالیت‌های داوطلبانه انجام می‌دهند جستجو می‌کردم که به صورت اتفاقی با خانوادهٔ دوست داشتنی **کودکان فرشته‌اند** آشنا شدم.

![ تصویری یک عدد پیکسل کودکان فرشته‌اند که به عنوان یادگاری به من هدیه داده‌اند ](zf11.webp?loading=lazy)

**کودکان فرشته‌اند** با نام ثبتی **کودکان فرشته ایرانیان** یک مؤسسهٔ خیریه است که در حوزهٔ کودکان فعالیت می‌کند. هدفمون هم خیلی ساده و کوتاه عبارته از:

> بهبود  سلامت جسمی و روحی بچه‌های قد و نیم قد سرزمین‌مون


همهٔ ما اسم خیریه به گوشمون خورده. اگه یکی از من می‌پرسید که خیریه چیه؟ در جواب بهش می‌گفتم خیریه جاییه که چند تا آدم سعی می‌کنند از بقیهٔ آدم‌ها پول بگیرند و بعد این پول رو بین افرادی که نیاز دارند تقسیم کنند. اما خوب بعدتر فهمیدم که باید در این تعریف تجدید نظر کنم. 

ما توی **کودکان فرشته‌اند** چه کار می‌کنیم؟

![ دختری که قلبش را در دستش گرفته است و آن را به تو هدیه می‌کند ](zt2.webp?loading=lazy)
<div class="align-center">
<a href="https://www.freepik.com/premium-vector/female-hands-giving-red-heart-from-splash-watercolor-hand-drawn-sketch-illustration-paints_9939796.htm">Image by kapona</a> on Freepik
</div>

عکس رو دیدید؟ کاریه که خیلی از داوطلب‌ها (خودم رو نمی‌گم) انجام می‌دهند. قلبشون رو می‌گیرند توی دستشون و بعد دستشون رو می‌گیرند جلوی یکی دیگه تا بدون این که حرفی زده باشند نشون بدن:

> عشق جریان داره... 

من عضو کوچکی از این خانواده هستم و طبیعتاً در همهٔ بخش‌ها فعالیت ندارم اما به طور کلی این فعالیت‌ها رو داریم:

**جمع‌آوری هزینه دارو و درمان فرشته‌ها**. این قسمت به اندازهٔ کافی گسترده است. از هزینه کردن از جیب خودمون گرفته تا انتشار پوستر‌های اعلام نیاز توی صفحه‌های شخصی‌مون و جذب خیر و  ... همه و همه راه‌هایی هستند که می‌شه به کمک‌شون هزینهٔ درمان فرشته‌ها رو تأمین کرد.

**جشن گرفتن و هدیه دادن** به بچه‌هایی که توی بیمارستان بستری‌اند. 
![ چند تا از بچه‌ها که با فرفره‌هایی که از داوطلبین کودکان فرشته‌اند هدیه گرفته‌اند لبخند به لبانشان آمده است ](zf8.webp?loading=lazy)

خیلی وقت‌ها هدیه‌هامون کاردستی‌های ساده‌ایه که با کاغذ و مقوا درست می‌کنیم. یکی از بچه‌های خیریه که توی بیمارستان و بخش آموزش فعالیت می‌کنه برای بچه‌هایی که زحمت درست کردن کاردستی‌ها رو می‌کشن نوشته بود:

> خواستم بگم شما رو در رو با بچه ها در ارتباط نیستید بعضی هاتون
ولی چیز هایی که می‌سازید براشون ماندگاره
عضو آموزش بیمارستان مفید هستم دیروز که رفتم دیدم یه سری ها قورباغه دارن و مامان هاشون با اونا هواسشون رو پرت می‌کنه دارو میده بهشون قلبم اکلیلی شد❤️
دمتون گرم 
مرسی که پشتیبان لبخند هستید❤️

و تصویر قورباغه‌ای که دوستمون می‌گفت:

![ قورباغهٔ کاغذی تهیه شده توسط دواطلبین تیم پشتیبانی کودکان فرشته‌اند برای کودکان بخش بستری بیمارستان‌ها ](zf.webp?loading=lazy)

و این هم تصویری از تلاش‌های تیم پشتیبانی که زحمت ساختن این قورباغه‌های دوست‌داشتنی رو به دوش کشیدن:
![ زحمات تیم پشتیبانی درون دفتر خیریه برای ساخت هدیه‌هایی که لبخند را به لبان کودکان بیمار درون بیمارستان‌ها می‌آورد ](zf2.webp?loading=lazy)

یکی دیگه از فعالیت‌هایی که ما توی کودکان فرشته‌اند داریم **بازسازیه**! توی بازسازی چه کار می‌کنیم؟ 
![ چند تا از داوطلب‌های تیم بازسازی در حال رنگ زدن دیوار بیرونی مدرسه ابتدایی دخترانه چمران در منطقهٔ راه آهن تهران ](zf9.webp?loading=lazy)

سطل رنگ و قلم‌مو به دست می‌گیریم و مدرسه یا مؤسسه‌ٔ کوچک‌تری که در حوزهٔ کودکان فعالیت می‌کنه و بچه‌ها به اونجا رفت و آمد دارند رو رنگ می‌کنیم. تهش این شکلی میشه:
![ داوطلبین در حال کامل کردن طرح‌ها روی دیوار مدرسه ابتدایی دخترانه چمران در منطقهٔ راه آهن تهران ](zf10.webp?loading=lazy)

 اینجا دقیقاً همون‌جاییه که من پنج‌شنبه و جمعه‌های بدون تو را در آن می‌گذرونم. خلاصه که جات حسابی خالی‌است.

این‌هایی که نوشتم تنها گوشه‌ای از فعالیت بچه‌هاییه که با دل و جون زحمت می‌کشند تا بتونند لبخند رو به لب بچه‌ها بیارند.

![ یکی از داوطلب‌های کودکان فرشته‌اند در حال بازی با یک کودک ](zf3.webp?loading=lazy)

اگه با خوندن این نوشته علاقه‌مند شدی که عضوی از خونواده‌مون باشی، بدون که منتظرتیم.

- این لینک وب‌سایت خیریه است. اگه دوست داری می‌تونی ببینیش:
<div dir=ltr>
<a href="https://koodakancharity.ir">koodakancharity.ir</a> 
</div>
- این یکی لینک کانال تلگرام خیریه است. اینجا به نظرم چیزهای بهتری پیدا می‌شه! حتماً داخلش عضو شو و کارهامون رو دنبال کن.
<div dir=ltr>
<a href="https://t.me/koodakancharity">@koodakancharity</a> 
</div>
- دوست داری عضو خانواده‌مون بشی؟ خیلی ساده است. کافیه به منابع انسانی پیام بدی. توی تلگرام:
<div dir=ltr>
<a href="https://t.me/Koodakancharity_HR">@Koodakancharity_HR</a> 
</div>
تلگرام نداری؟ این شمارشونه:
<div dir=ltr>
<a href="tel:+989381486833">0938 148 6833</a> 
</div>

![ لوگوی مؤسسه خیریهٔ کودکان فرشته‌اند کودکان فرشته ایرانیان ](kc-logo.webp?loading=lazy)

راستی من قبل‌تر گزارشی از یک پنجشنبه و جمعهٔ دوست داشتنی که در بازسازی گذشت نوشته‌ام. اگرچه حالا حس می‌کنم باید یک بازنگری روی آن انجام بدهم ولی این کار را نمی‌کنم چون حاصل هیجانات حضور من در بازسازی بعد از یک دورهٔ نسبتاً طولانی دوری بوده که بلافاصله بعد از بازسازی نوشته شده. حیفه حالا که اون هیجان نیست بخواهم توی نوشته دست ببرم. می‌تونید این جا بخونیدش:

<a href="/blog/zendegi_sakhte_bia_bazsazi"><p class="alert alert-title" > زندگی سخته؟! بیا بازسازی </p></a>

این‌هم چند تا عکس از بچه‌های دوست‌داشتنی که منتظر تواند که بیای و کمک کنی تا بتونیم با هم‌دیگه لبخند رو به لباشون بیاریم.


![ داوطلب تیم آموزش در حال بازی و مهارت آموزی به کودک بستری در بیمارستان](zf1.webp?loading=lazy)
![ داوطلب تیم آموزش در حال بازی و مهارت آموزی به کودک بستری در بیمارستان ](zf5.webp?loading=lazy)
![ داوطلب تیم آموزش در حال بازی و مهارت آموزی به کودک بستری در بیمارستان ](zf6.webp?loading=lazy)
![ داوطلب تیم آموزش در حال بازی و مهارت آموزی به کودک بستری در بیمارستان ](zf7.webp?loading=lazy)

