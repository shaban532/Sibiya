---
title: سرگشاده
metadata: 
    description: 
progress_bar: 1
pdate: جمعه ۲۷ بهمن ۱۴۰۲
edate: جمعه  ۲۷ بهمن ۱۴۰۲    
taxonomy: 
    tag: [ نامه , اهدای_خون , خاطره  ]
structure: BlogPosting
datePublished: 2024-02-16T08:00:00+03:30
---
![ من هنوز تو را دوست دارم ](halloween-element-illustration_23-2150619065.webp?classes=center&loading=lazy)
<div class="align-center">
Image by <a href="https://www.freepik.com/free-psd/halloween-element-illustration_53061455.htm#query=eye%20blood&position=0&from_view=search&track=ais&uuid=3fd72ace-81fe-47ad-8dfc-1782af650ec9">Freepik</a>
</div>

سید محسن در مورد پیوند قرنیه تعریف می‌کرد:

<blockquote>
یکی از اطبا به من می‌گفت كه یكی از علمای مشهد با این قضیه مخالفت می‌كرد و می‌گفت: 

<blockquote>
حرام است انسان قرنیه را از میت جدا كند. باید برود از خارج، این طرف و آن طرف به دست بیاورد. 
</blockquote>

قرنیه هایی كه از خارج می‌آید گاهی اوقات اینها فرسوده است و برای خودش مشكلاتی دارد و پس می‌زند. گاهی اوقات اینها پژمرده شده و هفتاد سال سنش است. می‌خواهند به یك بیست ساله پیوند بزنند، قبول نمی‌كند و بعد مشكلات دیگر پیدا می‌شود. می‌گفت این آقا مخالفت می‌كرد می‌گفت که نمی‌شود و حرام است.

یك قدری از این قضیه گذشت تا این كه پسر خود او مشكل قرنیه پیدا كرد و قرنیه او پاره شد. آمد پیش ما:

<blockquote>
فلانی ای داد بیداد! 
</blockquote>

گفتیم آقا شما خودتان می‌فرمایید كه حرام است. گفت: 

<blockquote>
این دفعه را بكن دیگر نكن! 
</blockquote>

عبارت خودش این بود. این را دفعه را بكن دیگر نكن یعنی چه؟! اگر حرام است برای پسر خودت هم حرام است! اگر حلال است برای همه حلال است! دیگر معنا ندارد ...
</blockquote>

من نه از طب جدید سر در می‌آورم، و نه از طب قدیم. فقط می‌دانم آنهایی که تشویق به حجامت می‌کنند:

> حجامت خوب است، خون دادن فایده ندارد!

فردا روزی که پای فرزند خودشان در میان باشد، باز هم مرا تشویق به حجامت می‌کنند؟

بعلاوه این که ظاهراً مطابق با قوانین سازمان انتقال خون ایران، هر که حجامت کند تا یک سال نباید خون بدهد!

بگذریم! قرار بود نامه‌ای باشد سرگشاده به سازمان انتقال خون.

در تارنمای سازمان انتقال خون آمده‌است:

>  فواصل اهدا خون هر 8 هفته يكبار مشروط به آنكه تعداد دفعات آن  در طول يكسال برای آقایان از 4 بار و برای خانم ها از 3بار تجاوز ننمايد .

دیشب خسته و مانده با هزار امید و آرزو پاشدم رفتم خون بدهم که با واکنش خانم پذیرش مواجه شدم:

> زود آمده‌اید! نوبت اهدایتان نرسیده‌است. پانزده اسفند بیایید!

<!---->

> مگر هشت هفته نیست فواصل اهدا؟

<!---->

> خیر؛ باید سه ماه بگذرد!

دیگر برایتان نگویم که شب قبلش هم رفته بودم و ساعت هشت و نیم تعطیل کرده بودند و برای همین مجبور شدم دیشب دوباره بروم...

یکی نیست به این سازمان انتقال خون بگوید هشت و نیم شب چه موقع تعطیل کردن است و این که فواصل اهدا اگر سه ماه است پس چرا نوشته‌اید هشت هفته؟!
