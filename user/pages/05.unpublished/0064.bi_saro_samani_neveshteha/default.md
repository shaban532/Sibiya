---
title: بی سر و سامانی نوشته‌ها
metadata: 
    description: عدم اعتنا به ذکر سند در نوشته‌ها از ویژگی‌های دنیای امروز
progress_bar: 1
pdate: دوشنبه ۱۷ اردیبهشت ۱۴۰۳
taxonomy:
    tag: [ دل_نوشته ]
published: 1
structure: BlogPosting
datePublished: 2024-05-06T11:45:00+03:30
---
![ تصویر تعداد زیادی کتاب که هیچ نظم و سر و سامانی ندارند ](d32b00cb-3060-4ad3-917d-6de162a1a94e.webp)
<div class="align-center">
Generated by <a href="https://www.bing.com/images/create/a-lot-of-books-without-ordering-them/1-6638bf73f02b4fa08ce7e4ecbde49461?id=DTAjIOCGiyZ1NccqDYMYww.6RCDGltrjh24Qi%2Frd1HuyQ&view=detailv2&idpp=genimg&noidpclose=1&thid=OIG1..sUL9esXq2zQoqWh_P5E&form=SYDBIC&ssp=1&safesearch=moderate&setlang=en&cc=XL&pc=SANSAAND">Microsoft Copilot</a>
</div>

چند روزی است در حال کار روی چند نوشته، عموماً ترجمه، هستم: گزارشاتی راجع به وقایع مرتبط با فلسطین در سازمان ملل و اونروا (آژانس امدادرسانی و کاریابی برای آوارگان فلسطینی در خاور نزدیک) که عموماً هم مربوط به سالیان دور است. 

باید جمع‌بندی کنم آنها را ولی متأسفانه تقریباً بیشترشان مستند نیستند و هیچ معلوم نیست نویسنده یا مترجم  آمار و ارقام را از کجا به دست آورده. وقتی شروع کردم با خودم فکر می‌کردم که با جلوتر رفتن به مرور به اسناد دست اول خواهم رسید اما هر چه پیش می‌روم بیشتر متوجه می‌شوم که دستم به جایی بند نیست. 

در جستجوهایی که برای پیدا کردن اسناد صورت گرفت، به داده‌های جدیدی رسیدم که اطلاعات جالبی دارند و می‌توانند مفید باشند اما همچنان دستم از اسناد و مدارکی که آمار و ارقام ارائه شده در نوشته‌های فارسی را تأیید کند کوتاه است.

یکی می‌نویسد، یک مجله هم بی‌آنکه برایش مهم باشد چاپ می‌کند و بقیه هم از روی آن می‌نویسند.

در خوش بینانه‌ترین حالت، نویسنده یا مترجم منبعی را در اختیار داشته که حالا از دسترس من خارج است و این تمام تلاش‌ها و زحمات نویسندهٔ اول را نابود می‌کند چون اثرش دیگر هیچ اعتباری ندارد.

 ای کاش در این اوضاع آشفته کمی از گذشتگان یاد می‌گرفتیم که با تمام سختی ناشی از دسترسی دشوار به منابع و سختی کتابت و ... با این حال خیلی بهتر از ما فهمیده بودند که نقل موضوعی بدون ذکر سند اعتباری نخواهد داشت.

و این نقد اول از همه متوجه من است. جمله 

> متأسفانه تقریباً بیشترشان مستند نیستند و هیچ معلوم نیست نویسنده یا مترجم  آمار و ارقام را از کجا به دست آورده.

به هیچ جایی مستند نیست! لازم بود تعدادی از مقاله و نوشته‌هایی را که در اختیار دارم را ذکر می‌کردم تا بعداً خواننده بتواند ارزیابی کند که چه میزان حق با من بوده است.

بگذریم. حواسمان باشد که بیشتر به اسناد و مدارک توجه داشته باشیم. چه وقتی که می‌نویسیم و چه آن هنگام که می‌خوانیم. 