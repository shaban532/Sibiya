---
published: false
publish_date: 01/01/2030 3:14pm
title: !فالس اکزمپل
---

از طفولیت می‌گفتندمان که آدمی باید مهارت نه گفتن بداند، آن وقت که دوستش او را  به کار خلافی دعوت کرد با یک نه گفتن ساده خود را برهاند.

راستش اگر چه تا حدی نجات پیدا کرده‌ام، اما این نجات نه از نه گفتن من بوده؛ مدتی است با خودم تصمیم گرفتم که در مورد پاره‌ای از موضوعات با کسی صحبت نکنم. اما هر بار کسی می‌آید و شروع می‌کند به صحبت کردن در همان مسائل و من هر بار شکست می‌خورم؛ صحبت می‌کنم و تازه آن دم که صحبت‌مان تمام شد، متوجه می‌شوم که چه کرده‌ام. در آن دم عزم می‌کنم که در مرتبهٔ دیگر صحبتی نکنم اما ...

دیروز با خود فکر می‌کردم که علاوه بر عزم بر صحبت نکردن، باید در مورد چگونگی آن هم بیاندیشم. یعنی از همین حالا فکر کنم که روزی دیگر که دوستم بیاید و بخواهد صحبتی کند چه برخوردی با او داشته باشم. برایم سخت است اما چاره‌ای نیست. باید بیاموزم که چگونه گاهی اوقات باید نه گفت و از عواقب سوء نه  نگفتن در امان ماند.