---
published: false
title: داستان ما
---

به یاد دارم معلم زبان مدرسهٔ راهنمایی‌مان تارنگاری در بلاگفا داشت و سرگرمی‌های زبان انگلیسی در آن قرار می‌داد و بعضی از ما در فعالیت‌هایی که آنجا قرار می‌داد شرکت می‌کردیم.

شاید همین تارنگار اولین مرتبه مرا به این فکر انداخت که برای خودم تارنگاری ایجاد کنم. آن روزها شبکه‌های اجتماعی مثل امروز نبود که هر کس با چند لمس بر صفحهٔ تلفن خود صفحه‌ای ایجاد کند و هر چه را که می‌خواهد در آن قرار دهد. ساختن تارنگار بهترین ایده برای انتشار مطالب بود.

در هر صورت در اولین فرصت تارنگاری را در بلاگفا ساختم تا از غافله عقب نمانم. چند تا دیگر از هم‌کلاسی‌هایم هم برای خودشان تارنگاری ایجاد کرده بودند و راستش را بخواهید آن روزها داشتن یک تارنگار نمادی از روشن‌فکری بود. و این که می‌شد تبلیغ محصولاتی را در تارنگارت بگذاری و از این راه درآمد هم کسب کنی؛ که البته من هیچ وقت نکردم!

اما موضوع مهم‌تر این بود که پس از ساخت تارنگار چه مطالبی را در آن قرار بدهی؟ سؤالی که جوابی برای آن نداشتم. پس به ناچار پس از ساخت تارنگار به جای افزودن مطالب به آن سعی کردم تا ظاهرش را تغییر بدهم و پوسته‌اش را عوض کنم.

چند سالی گذشت و تمام حرکت من در این مدت همین بود که تارنگاری ساخته بودم و پوسته‌اش را تغییر داده بودم و البته چند تبلیغی در آن گذاشته بودم که نمی‌دانم به چه کاری می‌آمد؟

چند سالی گذشت. افزون بر بلاگفا، میهن‌بلاگ، رزبلاگ و ... هم بودند که می‌شد در آنها تارنگاری ایجاد کرد. قدم بعدی من ساخت تارنگاری دیگر این مرتبه در رزبلاگ بود. دوستم می‌گفت که رزبلاگ خیلی بهتر از بلاگفا است. خودش هم یکی ساخته بود. اما وقتی موضوعی برای نوشتن نداری چه تفاوتی دارد که تارنمایت در بلاگفا باشد یا رزبلاگ و یا هر قبرستان دیگر؟

اما گویی قرار بود این بازی باز هم ادامه پیدا کند! و باز هم به جای نوشتن مطلب به دنبال مکانی جدید برای قرار دادن مطالبی که هیچ وقت نمی‌نوشتم باشم.

جرقه‌ٔ این اقدام آنجایی به ذهنم زده شد که پسر داییِ پسر عمویم یک تارنما ساخته بود و پسر عمویم  هم یک چیزهایی فهمیده بود و برای من توضیح داده بود:  یک تارنمای ایستا در هاست رایگان گیگفا! 

باید پاک بشه:
برایتان بگویم که تفاوت تارنگار با تارنما این است که تارنگار مکانی است که شخص یا شرکت دیگری در اختیار شما قرار می‌دهد تا در آن بنویسید. این مکان امکانات محدودی دارد و در اصل متعلق به شما نیست. شاید چند روز دیگر به واسطهٔ از بین رفتن فرد یا شرکت گفته شده، تارنگار شما از بین برود. 
اما تارنما محلی است متعلق به شما. هر کاری که دلتان بخواهد می‌توانید با آن انجام بدهید

اما کار کردن با تارنمای ایستا سخت بود و نیاز به کمی تخصص داشت که من نداشتم؛ چنین تارنمایی برای من که قرار بود تعداد زیادی مطلب در آن قرار بدهم مناسب نبود! 

پس به ناچار به دنبال راهی دیگر افتادم. این بار به کمک جستجو با تارنمای پویا آشنا شدم: این یکی خیلی عالی است. همه چیزش دست خودم است. نوشتن مطالب در آن راحت است. ظاهرش قشنگ است. همه هم می‌گویند که این پسر یک تارنما دارد!



اما آنچه مرا بر آن داشت تا امروز این نوشته را بنگارم اولین 

پس از ساخت تارنگار در بلاگفا، تنها عملی که انجام دا