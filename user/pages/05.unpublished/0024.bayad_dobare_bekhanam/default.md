---
title: باید دوباره بخوانم
---
### نخست

علی علیه السلام هنگامی که به سوی کوفه می آمد وارد شهر انبار شد که مردمش ایرانی بودند.

کدخدایان و کشاورزان ایرانی خرسند بودند که خلیفه محبوبشان از شهر آنها عبور می کند،به استقبالش شتافتند. هنگامی که مرکب علی به راه افتاد آنها در جلو مرکب علی علیه السلام شروع کردند به دویدن.علی آنها را طلبید و پرسید: 

> «چرا می دوید،این چه کاری است که می کنید؟!»

<!-- -->
> این یک نوعی احترام است که ما نسبت به امرا و افراد مورد احترام خود می کنیم.این،سنت و یک نوع ادبی است که در میان ما معمول بوده است.

<!-- -->
> این کار شما را در دنیا به رنج می اندازد و در آخرت به شقاوت می کشاند.همیشه از این گونه کارها که شما را پست و خوار می کند خودداری کنید.بعلاوه این کارها چه فایده ای به حال آن افراد دارد؟

### دیگر

> سرکار زود به خط شو الآن سرهنگ میاد!

<!-- -->
> چشم استوار!

<!-- -->
> هعی پسر! کجا میری؟ مگه نگفتم همین جا باشید؟ زود اسلحه‌هاتون رو چارتمه کنید همین جا بمونید الآن میاد!

<!-- -->
> استوار! نمیشه بریم نمازمون رو بخونیم که قضا نشه؟

<!-- -->
> می‌بینی که من هم این جا وایستادم. نماز رو بعداً می‌خونی! زیاد حرف نزن! وایستا ببینیم چی میشه!

<!-- -->
> استوار! آفتاب که هنوز طلوع نکرده! مگه پیش‌فنگ پافنگ برای بعد از طلوع آفتاب نیست؟

<!-- -->
> پسر! زیاد  حرف می‌زنی! مثل این که هوس کردی سابقه‌‌ات رو بزنم؟

<!-- -->
> نه استوار. غلط کردم!

...

آفتاب طلوع می‌کند!

> پسر اسلحه‌ات رو جمع کن بزار افسر نگهبانی! امروز سرهنگ نمیاد!

<!-- -->
>  چشم استوار!


<div class="b" id="bn1"><div class="m1"><p>ز گریه مَردُمِ چشمم نشسته در خون است</p></div>
<div class="m2"><p>ببین که در طلبت حالِ مَردُمان چون است</p></div></div>
<div class="b" id="bn2"><div class="m1"><p>به یادِ لعلِ تو و چشمِ مستِ میگونت</p></div>
<div class="m2"><p>ز جامِ غم، می لعلی که می‌خورم خون است</p></div></div>
<div class="b" id="bn3"><div class="m1"><p>ز مشرقِ سرِ کو آفتابِ طلعتِ تو</p></div>
<div class="m2"><p>اگر طلوع کند، طالعم همایون است</p></div></div>
<div class="b" id="bn4"><div class="m1"><p>حکایتِ لبِ شیرین، کلام فرهاد است</p></div>
<div class="m2"><p>شِکَنجِ طُرِّهٔ لیلی مقام مجنون است</p></div></div>
<div class="b" id="bn5"><div class="m1"><p>دلم بجو که قدت همچو سرو دلجوی است</p></div>
<div class="m2"><p>سخن بگو که کلامت لطیف و موزون است</p></div></div>
<div class="b" id="bn6"><div class="m1"><p>ز دورِ باده به جان، راحتی رسان ساقی</p></div>
<div class="m2"><p>که رنجِ خاطرم از جورِ دورِ گردون است</p></div></div>
<div class="b" id="bn7"><div class="m1"><p>از آن دمی که ز چشمم برفت رودِ عزیز</p></div>
<div class="m2"><p>کنارِ دامنِ من همچو رودِ جیحون است</p></div></div>
<div class="b" id="bn8"><div class="m1"><p>چگونه شاد شود اندرونِ غمگینم؟</p></div>
<div class="m2"><p>به اختیار، که از اختیار بیرون است</p></div></div>
<div class="b" id="bn9"><div class="m1"><p>ز بیخودی طلبِ یار می‌کند حافظ</p></div>
<div class="m2"><p>چو مفلسی که طلبکارِ گنجِ قارون است</p></div></div>