---
title: دلم هوای کلاسش را کرده
---

در ایام مدرسه در ریاضی قوی بودم. هر چه را که معلم تعلیم می‌داد زود فرا می‌گرفتم و خیلی از اوقات کتاب‌های پایه‌های بالاتر را می‌خواندم. معلمی داشتیم که در دو سال از سال‌های دبیرستان ما را ریاضی تعلیم می‌داد. من درس را پیش از آن که او بگوید می‌دانستم. پس در مدرس در عوض آن که حواسم را به او بدهم، آرام زیر میز کتابی دیگر بازکرده، به مطالعه می‌پرداختم. نوجوانی که گرچه ریاضی و معلمش را دوست می‌دارد، اما گوش دادن به آنچه از پیش می‌داند خسته‌اش می‌کند. کمی هم دوست می‌دارد که دیده شود و بقیه بدانند که او این درس را از پیش می‌داند. معلم چه باید می‌کرد؟! خیلی آرام می‌آمد بالای سرم، لبخندی زده، کتاب را از روی زانوانم برمی‌داشت، با خود می‌برد و روی میزش قرار می‌داد. درس را ادامه می‌داد، بلند و با لبخند می‌گفت: دانش‌آموزانی که مطلب را می‌دانند و کتاب متفرقه مطالعه می‌کنند هم به ما توجه نمایند! و من با رضایت گوشم را می‌سپردم به حرف‌هایش.

درس که تمام می‌شد، آرام می‌رفتم مقابل میزش، کتاب را به دستم داده، لبخندی می‌زد و از اتاق خارج می‌شد ...