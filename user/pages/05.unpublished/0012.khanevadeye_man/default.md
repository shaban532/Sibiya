---
title: خانوادهٔ من
---

کودکان که فرشته‌اند اما 

نه فقط کودکان فرشته شوند 

این زمانه فرشتگان سما 

در لباسی بدیع دیده شوند

همیشه همین است. می‌آورند و می‌گذارند در کاسه‌ات. چشمم را که باز کردم، کار تمام شده بود! عضوی از این خانواده بودم؛ که اگر زمام کار را به دست خودم می‌دادند حال و روزم این نمی‌شد!

آخر مرا چه نسبت است با یک مشت فرشته که تنها مشکل‌شان این است که یادشان رفته فرشته بودنشان را ؟!

نه این که بخواهم بروم، اما اگر راستش را بخواهید همیشه نمی‌شود تا آخرش مانْد! نمی‌دانم چه شد که دلم گرفت از تصور آن روزی که دور باشم از خانواده‌ام؛ خانواده‌ای که مرا به زیر چتر خویش پناه داد و بی‌منت، آن‌قدر محبت کرد که حس نکردم نه گرمای سوزان تابستان و نه سرمای هولناک زمستان را.

آن روزی که دل‌مان گرفته بود و خسته بودیم، در کنار هم، هوای هم را داشتیم؛ با هم خندیدیم که حالمان خوب باشد و آن روز دیگر از دور؛ بی توقع به یاد هم بودیم.

گفتم که همیشه نمی‌شود تا آخرش مانْد ولی نه آن است که همیشه تا آخرش نمانیم! خدا را چه دیدی؟ شاید تا آخرش ماندیم ...

هوای همو داریم. یه خانواده‌ایم!