---
title: میدان انقلاب 
---

قبلاً چند مرتبه به میدان انقلاب رفته‌ام. اولین مرتبه با بابا و مامان و میلاد رفتیم. دوم راهنمایی بودم و باید یک کتاب می‌خریدم که مجبور شدیم برویم انقلاب.

یک مرتبهٔ هم با بابا و عمو حسن و میلاد رفتیم میدان انقلاب. عمو از شهرستان آمده بود و تصمیم داشت به میدان انقلاب برود. قرار شد که بابا او را برساند که من و میلاد هم همراهشان رفتیم. همان روز بود که عمو برای میلاد یک بازی پلی استیشن و برای من هم یک کتاب آموزش گام به گام ویژوال بیسیک خرید. موقع برگشت هم نمیدانم که رانی خوردیم یا بستنی.

بعد از این هم چند مرتبه من و بابا دوتایی رفتیم که من کتاب بخرم. اما حالا اولین مرتبه است که بدون خانواده می‌خواهم به میدان انقلاب بروم. مدرسه که تمام شد با علیرضا دوتایی آمدیم و در ایستگاه اتوبوس نشستیم. حالا هم منتظریم که اتوبوس بیاید و سوارمان کند.

...

وقتی به آزادی رسیدیم سوار اتوبوس‌های تندرو شدیم و در ایستگاه میدان انقلاب پیاده شدیم. گیتامهر را از زمانی که با بابا می‌آمدیم بلد بودم. سر راه به چند کتاب فروشی دیگر هم سر می‌زنیم. در یکی از کتابفروشی‌ها فروشنده برایمان توضیح می‌دهد که کتاب‌های انتشارات فاطمی محتوای خوبی دارد اما کیفیت چاپ و صحافی آنها مطلوب نیست. یک خانم جوان هم با خنده می‌گوید  شما همان‌هایی هستید که امید امام به شماست. چیزی نمی‌گوییم، کتاب‌هایمان را می‌خریم و می‌آییم بیرون. فروشندهٔ گیتامهر هم به دنبال فیلم *** می گردد. جواب این یکی را می‌دهیم که نداریم، پول کتاب‌هایی که خریدیم را می‌دهیم و خداحافظ!
