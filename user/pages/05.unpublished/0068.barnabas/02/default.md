---
title: انجیل برنابا؛ فصل دوم
metadata:
    description:
progress_bar: 1
pdate: چهار شنبه ۵ مهر ۱۴۰۲    
taxonomy:
    tag: [  ]
structure: BlogPosting
datePublished: 2023-09-27T08:00:00+03:30
---

 1. اما مریم چون دانا به مشیت خدای بود و در باطن ترسناک بود از این که به غضب در آید طایفه‌اش بر او به واسطهٔ اینکه آبستن است، وسنگ باران کنند او را که گویا او مرتکب زنا شده، شوهری از عشیرهٔ خود برای خود اختیار نمود خوش کردار، که یوسف نام داشت. 
2. زیرا نیکوکار پرهیزگار بود از محرمات خدای و تقرب می‌جست به سوی او به روزه و نماز‌ها و معیشت خود را به کسب دست خود می کرد؛ چون که او نجار بود. 
3. این همان مردی است که او را عذرا می‌شناخت و او را شوهر خود اختیار کرده بود و کشف کرده بود او را به الهام الاهی.
4. پس چون یوسف نیکوکار بود عزم نمود -وقتی که مریم را آبستن دید- بر دوری کردن از او؛ چون که پرهیز می‌کرد خدای را. 
5. در بین این که او خواب بود، ناگهان فرشتهٔ خدای او را سرزنش نموده، گفت:  
6. چرا عزم نموده‌ای بر دوری کردن از زن خویش  . 
7. پس بدان، به درستی که آنچه در او پیدا گردیده؛ فقط به خواست خدای پیدا گردیده. پس زود است بزاید عذرا پسری. 
8. نیز زود است او را بنامید یسوع. 
9. باز می‌داری از او خمر و مسکر و هر گوشت ناپاک را 
10. زیرا او قدوست خداست از رحم مادرش؛ پس به درستی که او پیغمبری است از خدای که فرستاده شده به سوی دودمان اسرائیل، تا برگرداند یهودیه را به سوی دلش  .
11. و سلوک نماید اسراییل در شریعت پروردگار، چنان که او نوشته شده در ناموس موسی. 
12. زود است بیاید با قوّت بزرگی که عطا می‌فرماید به او خدای. 
13. نیز زود است بیاورد آیات بزرگی را که سبب نجات بسیاری بشود  . 
14. پس چون یوسف بیدار شد ازخواب، شکر کرد خدای را و به سر برد با مریم در مدّت عمرش؛ خدمت کنان خدای را به تمام اخلاص.