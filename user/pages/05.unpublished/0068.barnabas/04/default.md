---
title: انجیل برنابا؛ فصل چهارم
metadata:
    description:
progress_bar: 1
pdate: چهار شنبه ۵ مهر ۱۴۰۲    
taxonomy:
    tag: [  ]
structure: BlogPosting
datePublished: 2023-09-27T08:00:00+03:30
---
1. در آن وقت شبانان پاسبانی گلهٔ خود می‌نمودند به عادت خویش. 
2. ناگاه نور درخشانی ایشان را فرا گرفت و از میان او فرشته‌ای بر آمد که تسبیح خدای می کرد. 
3. پس ترسیدند شبانان به سبب این نور ناگهانی و ظهور فرشته. 
4. پس فرو نشانید ترس ایشان را فرشته و گفت:  
5. اینک منم، بشارت می‌دهم شما را به خوشی بزرگ. 6. زیرا به تحقیق متولد شده در شهر داوود طفلی که پیغمبر خداست و زود است فراهم آورد برای خانهٔ اسرائیل خلاص بزرگی را. 
7. می‌یابید طفل را در آخور با مادر او که تسبیح می‌کند خدای را. 
8. چون این بگفت حاضر شد گروه بزرگی از ملائکه که خدای را تسبیح گفتندی. 
9. نیز بشارت دادندی نیکان را به سلام. 
10. چون ملائکه رفتند شبانان با هم گفتند: 
11. باید برویم به بیت لحم و بنگریمم کلمه‌ای را که فرموده است به ما او را خدای به واسطهٔ فرشتهٔ خود. 
12. شبانان بسیاری آمدند به سوی بیت لحم که طلب می نمودند طفلی را که تازگی متولد شده بود. 
13. پس یافتند طفل موعود را خوابانیده شده در آخور، بر حسب گفتهٔ فرشته. 
14. پس سجده کردند برای او و پیشکش کردند برای مادر آنچه بود با ایشان، و خبر دادند او را به آنچه شنیده و دیده بودند. 
15. نهان داشت مریم این امور را در دل خود و یوسف نیز شکر گویان بود خدای را. 
16. پس برگشتند شبانان به گلهٔ خودشان و می‌گفتند به هر کس، چه بزرگ است آن چه را که دیده‌اند. 
17.  آنگاه هراسان شد همهٔ کوه‌های یهودیه. 
18.  نهاد هر مردی کلمه را در دل خود و می‌گفت: چه خواهد شد این طفل، چه می بینی!؟