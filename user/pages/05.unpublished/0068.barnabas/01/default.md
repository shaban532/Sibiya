---
title: انجیل برنابا؛ فصل یکم
metadata:
    description:
progress_bar: 1
pdate: چهار شنبه ۵ مهر ۱۴۰۲    
taxonomy:
    tag: [  ]
structure: BlogPosting
datePublished: 2023-09-27T08:00:00+03:30
---

 1. هر آیینه، به تحقیق برانگیخت خدا در این روزهای پسین جبرئیل فرشته را به دوشیزه‌ای که نامیده می‌شد مریم، از نسل داوود از سبط یهودا. 
2. درحالی که این دختر زندگانی می‌کرد به پاکی، بدون هیچ گناهی و منزه بود از ملامت و ملازم نماز بود با روزه همانا یک روزی تنها بود که ناگاه فرشته جبرئیل داخل شد بر بستر او و سلام داد به او وگفت: برکت خدای باد بر تو ای مریم! 
3.  پس ترسید آن دختر از ظهور آن فرشته. 
4.  لیکن آن فرشته فرونشانید ترس او را و گفت: مترس ای مریم! زیرا برخوردار شدی نعمتی را از نزد خدایی که برگزید تو را تا مادر پیغمبری باشی که مبعوث می‌کند او را به سوی شعب اسرائیل، تا سلوک کنند به شریعت‌های او با اخلاص. 
5.  پس پرسید عذرا: چگونه می‌زایم پسری را، در حالی که نمی‌شناسم مردی را؟ 
6. پس جواب داد فرشته: ای مریم! به درستی که خدایی که آفرید آدم را از غیر انسان، هر آیینه قادر است بر اینکه بیافریند در تو انسانی را از غیر انسان؛ زیرا هیچ محالی نیست نزد او. 
7.  پس گفت مریم: به درستی که من دانا هستم به اینکه خدای قادر است که انجام شود مشیت او. 
8. پس گفت فرشته: بارور شو به پیغمبری که زود است او را یسوع بخوانی  . 
9. پس بازدار از او خمر و مسکر و هر گوشت ناپاک را؛ زیرا آن کودک قدوس خداست. 
10. پس خم شد مریم به تواضع و می‌گفت: اینک منم کنیز خدای؛ پس بشود برحسب کلمهٔ تو. 
11. پس فرشته رفت. 
12. اما عذرا تمجید نمود خدا را و می‌گفت
13.  بشناس ای نفس! بزرگواری خدای را. 
14.  فخر کن ای روح! به خدای رهانندهٔ من. 
15.  زیرا به لطف نگریست پستی کنیز خود را. 
16. زود است که مرا بخوانند همهٔ امت‌ها مبارکه. 
17. زیرا خدای توانا مرا گردانید بزرگ. 
18. پس مبارک باد نام قدوس او؛ زیرا رحمت او کشیده می‌شود از گروه به گروه از برای آنان که پرهیز می‌نمایند محرّمات او را. 
19. هر آیینه دست خود را زور آور نموده، پس برانداخت متکبری را که از خود خرسند است.
20. هر آینه پایین آورد صاحبان عزت را از کرسی‌هایشان و بلند نمود صاحبان تواضع را. 
21. سیر نمود گرسنه را به چیزهای نیکو و برگردانید توانگر را دست خالی. 
22. زیرا یاد می‌آورد وعده‌هایی را که وعده داده است ابراهیم و پسرش را تا ابد.

