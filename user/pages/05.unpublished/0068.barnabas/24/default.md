---
title: انجیل برنابا؛ فصل بیست و چهارم
metadata:
    description: کمیک رایگان و منبع‌باز فلفل و هویچ Pepper and Carrot ساخته شده توسط دیوید ریووی David Revoy 
progress_bar: 1
pdate: چهار شنبه ۵ مهر ۱۴۰۲    
taxonomy:
    tag: [ اوپن_سورس , منبع_باز , گرافیک , هنر ]
structure: BlogPosting
datePublished: 2023-09-27T08:00:00+03:30
---
1. چون یسوع این بگفت، گریست و فرمود: «وای بر آنان كه ایشان خدمتكارهای جسد خود هستند. 
2. زیرا حقاً ایشان نمی‌رسند به خیری در زندگانی دیگر؛ بلكه در عذاب هستند به جهت گناهان خود. 
3. به شما می‌گویم كه شكم پرستِ توانگری بود و خیالی جز شكم پرستی نداشت.  
4. می‌داد هر روز ولیمهٔ بزرگی. 
5. بر درگاه او فقیری بود كه لعازر نام داشت و او پر بود از زخم‌ها و می‌خواست كه سیر شود از ریزه‌هایی كه ریخته می‌شود از خوان آن شكم پرست.  
6. لیكن اندكی به او از آن ولیمه نداد؛ بلكه همه او را استهزا نمودند. 
7.  بر او ترحم ننمودند مگر سگان؛ زیرا آن‌ها زخم های او را می‌لیسیدند.  
8.  اتفاق افتاد كه آن فقیر مرد و فرشتگان او را برداشتند به سوی دو بازوی ابراهیم پدر ما. 
9. آن توانگر هم مرد و شیاطین او را برداشتند به سوی دو بازوی ابلیس، آنجایی كه سخت‌ترین عذاب را كشید. 
10. پس چشمان خود را بلند نمود و دید لعازر را از دور، در آغوش ابراهیم. 
11. پس آن وقت توانگر فریاد برآورد: ای پدر جان، ابراهیم! مرا رحم كن لعازر را بفرست تا به اطراف انگشتان خود، قطرهٔ آبی به من برساند تا سرد نماید زبان مرا كه عذاب می‌شود در این زبانهٔ آتش. 
12. پس ابراهیم جواب داد: ای پسرك! یاد كن كه تو طیبات خود را در زندگانی خود تمام دریافتی و لعازر بلاها را. 
13. از این رو تو حالا در بدبختی هستی و او در شكیبایی. 
14. پس باز توانگر فریاد برآورد: ای پدرجان، ابراهیم! به درستی كه مرا درخانهٔ پدر سه برادر است. 
15. پس لعازر را بفرست تا ایشان را خبر دهد به آنچه می‌كشم؛ بلكه توبه كنند و به اینجا نیایند. 
16. پس ابراهیم جواب داد موسی و پیغمبران نزد ایشان هستند؛ از ایشان بشنوند. 
17. توانگر جواب داد: نه چنین است ای پدر جان، ابراهیم! بلكه هر گاه یكی از مردگان برخیزد تصدیق می‌كنند.  
18.  ابراهیم جواب داد: به درستی كه آن‌كه تصدیق موسی و پیغمبران نكند، تصدیق مردگان نیز نخواهد كرد، اگر چه برخیزند.»   
19. آنگاه یسوع فرمود: «ببینید آیا فقیران صابر مبارك نیستند؟ آنان كه میل دارند به آن چه فقط ضروری است، درحالتی كه كراهت كنندگان از جسد هستند. 
20. چه بدبختند آنان كه بر می‌دارند دیگران را برای دفن، تا بدهند اجساد ایشان را جهت طعام كرم‌ها و باز نمی‌آموزد حق را! 
21. بلكه ایشان دورند از آن، دوری بزرگی؛ بگونه‌ای ایشان زندگانی می‌كنند در اینجا كه گویا همیشه خواهند بود.
22. زیرا ایشان خانه‌های بزرگ می‌سازند و املاك بسیار می‌خرند و در كِبر زندگانی می‌نمایند.»