---
title: انجیل برنابا؛ فصل سیزدهم
metadata:
    description:
progress_bar: 1
pdate: چهار شنبه ۵ مهر ۱۴۰۲    
taxonomy:
    tag: [  ]
structure: BlogPosting
datePublished: 2023-09-27T08:00:00+03:30
---
  
1. چون گذشت بعضی روزها و یسوع دانا بود به روح، رغبت کاهنان را، برآمد بر کوه زیتون تا نماز بگذارد. 
2. پس از آنکه صرف نمود همهٔ شب را در نماز، یسوع دعا کرد در صبح در حالتی که می‌گفت: 
3. ای پروردگار من! به درستی دانایم به اینکه کاتبان بغض من می ورزند. 
4. کاهنان مصمّم‌اند بر قتل من؛ من بندهٔ توام. 
5. از برای این پروردگار و خداوند توانای مهربان! بشنو به رحمت، دعاهای بندهٔ خود را. 
6. برهان مرا از دام هایشان؛ زیرا توئی رهانندهٔ من. 
7. تو می‌دانی ای پروردگار من، اینکه منم بندهٔ تو و تو را طلب می‌کنم ای پروردگار من! و کلمهٔ تو را طلب می‌نمایم. 
8. زیرا کلمهٔ تو حق است و آن دوام دارد تا ابد.
9. چون تمام کرد یسوع این کلمات را، ناگاه فرشتهٔ جبرئیل به تحقیق آمد به سوی او و گفت:  
10. مترس ای یسوع! زیرا هزار هزار از آنان که ساکنند بالای آسمان، نگهداری می‌نمایند جامه‌های تو را. 
11. نخواهی مرد تا کامل شود هر چیزی و برسد جهان نزدیک پایان. 
12. پس افتاد یسوع به روی بر زمین و گفت: 
13. ای خداوند و پروردگار بزرگ! چه بزرگ است رحمت تو برای من. 
14. چه بدهم تو را ای پروردگار من! در مقابل آنچه احسان فرموده‌ای آن را به من. 
15. پس جواب داد فرشته جبرئیل: برخیز ای یسوع! به یاد آور ابراهیم را که می‌خواست پیش کند فرزند یکدانهٔ خود اسماعیل را قربانی برای خدای تا تمام شود کلمهٔ خدای. 
16. پس چون کارد توانا نشد بر ذبح فرزند او، پیش نمود از روی عمل به کلمهٔ من گوسفندی را. 
17. پس بر تو باد اینکه پیش بکنی آن را ای یسوع! خدمتکار خدای. 
18.  پس جواب داد یسوع: می‌شنوم و فرمان می برم. 
19.  لیکن کجا می‌یابم گوسفندی را و نیست با من پولی و جایز نیست دزدی آن.
20. پس راهنمایی نمود او را آن وقت فرشته بر گوسفندی و پیش نمود آن را یسوع حمد کنان و تسبیح کنان برای خدای ممجّد تا ابد.