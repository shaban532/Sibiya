---
title: انجیل برنابا؛ فصل نهم
metadata:
    description:
progress_bar: 1
pdate: چهار شنبه ۵ مهر ۱۴۰۲    
taxonomy:
    tag: [  ]
structure: BlogPosting
datePublished: 2023-09-27T08:00:00+03:30
---
1. و چون هیرودس مرد ظاهر شد فرشتهٔ خدای در خواب یوسف و گفت: 
2. برگرد به یهودیه؛ زیرا مردند آنان که می‌خواستند مرگ طفل را. 
3. پس یوسف گرفت طفل و مریم را و طفل به هفت سال رسیده بود و آمد به یهودیه، از آنجا که شنیده بود اینکه از خیلاوس پسر هیرودس حاکم در یهودیه بود. 
4. پس رفت به سوی جلیل؛ زیرا ترسید که در یهودیه بماند.  
5. آنگاه رفتند تا ساکن شوند در ناصره. 
6. پس بالید طفل در نعمت و حکمت پیش خدای به مردم. 
7. چون رسید یسوع به سنین دوازده سال، روان شد با مریم و یوسف به سوی اورشلیم تا سجده کند آنجا بر طبق شریعت پروردگار که نوشته شده در کتاب موسی. 
8. چون تمام شد نماز هایشان برگشتند، پس از آن که گم کردند یسوع را؛ زیرا ایشان گمان کردند که او به وطن باز گشته با نزدیکان ایشان. 
9.  از این رو مریم با یوسف بازگشتند به اورشلیم و سراغ می نمودند یسوع را میان خویشان و همسایگان. 
10. در روز سوم یافتند کودک را در هیکل، میانهٔ علما که محاجه می‌فرمود با ایشان در امر ناموس. 
11. به شگفتی درآورد هر کس را به سؤال‌ها و جواب‌های خود. هرکس می گفت:  
12. چگونه داده شده است به مثل این علم را؟ حال آنکه او تازه جوان است و خواندن را نیاموخته! 
13. پس ملامت نمود او را مریم وگفت: ای فرزند! این چه کاری بود که به ما کردی؟ پس به تحقیق که سراغ نموده‌ایم تو را من و پدرت سه روز، و ما غمگین بودیم. 
14. پس جواب داد یسوع آیا نمی دانی خدمت به خدای واجب است که مقدم داشته شود بر پدر ومادر؟  
15. آن گاه یسوع نزول نمود با مادر خود و یوسف در ناصره. 
16. پس بود مطیع ایشان را به تواضع و احترام.