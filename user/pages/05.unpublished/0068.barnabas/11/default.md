---
title: انجیل برنابا؛ فصل یازدهم
metadata:
    description:
progress_bar: 1
pdate: چهار شنبه ۵ مهر ۱۴۰۲    
taxonomy:
    tag: [  ]
structure: BlogPosting
datePublished: 2023-09-27T08:00:00+03:30
---
1. چون یسوع فرود آمد از کوه به اورشلیم، برخورد به پیسی، که به الهام الاهی می‌دانست یسوع پیغمبر است. 
2. پس زاری نمود به سوی او گریه کنان و گفت: ای یسوع، پسر داوود! به من رحم کن. 
3. پس جواب فرمود یسوع: چه می‌خواهی ای برادر که انجام دهم برای تو؟
4. پس پیس جواب داد: ای آقا! عطا فرما مرا صحت. 
5. پس سرزنش نمود او را یسوع و فرمود به درستی که هر آینه تو کودن هستی. زاری کن به سوی خدایی که تو را آفریده است و او عطا می‌فرماید تو را صحت؛ زیرا من مردی هستم مانند تو. 
6. پس پیس جواب داد: می‌دانم ای آقا که تو انسانی؛ لیکن تو قدوس پروردگاری. پس حالا تو زاری کن به سوی خدای و او عطا می‌فرماید مرا صحت. 
7. پس یسوع آهی کشید و گفت: ای پروردگار، ای خدای توانا! از برای محبت پیغمبران پاک خود، بهبودی بخش این دردمند را. 
8. چون گفت این را، بر علیل دست مالید و گفت: به نام خدای ای برادر به شو. 
9. چون این بفرمود، به شد از پیسی خود؛ حتی این که جسد پیسی او شد مثل جسد طفلی. 
10. پس چون پیس این بدید و دانست که او به شده، فریاد کرد به آواز بلند: بیا این جا ای اسرائیل! و بپذیر پیغمبری را که فرستاده او را خدای بسوی تو. 
11. پس خواهش نمود از او یسوع و فرمود: ای برادر! خاموش باش و چیزی مگو. 
12. پس نیفزود آن خواهش مگر با فریاد او که می گفت: اینک او همان پیغمبر است، اینک او قدوس خداست. 
13. چون شنیدند این کلمات را بسیاری از آنان که می‌رفتنند به اورشلیم با عجله برگشتند. 14. وقتی داخل شدند در اورشلیم با یسوع، حکایت کردند آنچه را که کرد خدای به واسطهٔ یسوع.