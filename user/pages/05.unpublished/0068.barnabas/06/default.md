---
title: انجیل برنابا؛ فصل ششم
metadata:
    description:
progress_bar: 1
pdate: چهار شنبه ۵ مهر ۱۴۰۲    
taxonomy:
    tag: [  ]
structure: BlogPosting
datePublished: 2023-09-27T08:00:00+03:30
--- 
1. چون تولد شد یسوع در زمان هیرودس پادشاه یهودیه، سه نفر بودند از مجوس در اطراف مشرق که چشم داشتند ستارگان آسمان را. 
2. پس نمایان شد برای ایشان ستاره‌ای که سخت درخشندگی داشت: پس از آن جا با هم مشورت کردند و آمدند به یهودیه در حالتی که رهبری می‌نمود ایشان را آن ستاره که جلوی روی آنها می رفت. 
3. پس چون رسیدند به اورشلیم، پرسیدند کجا تولد شده پادشاه یهودیه؟ 
4. چون بشنید هیرودس این را، هراسان شد و همهٔ مردم شهر مضطرب شدند؛ پس از این جا جمع نمود هیرودس کاهنان و کاتبان را و گفت: کجا تولد خواهد یافت مسیح؟ 
5. جواب دادند: به درستی که او متولد خواهد شد در بیت لحم؛ زیرا نوشته شده است در نبی این طور: و تو ای بیت لحم! کوچک نیستی میان رؤسای یهود؛ زیرا زود است برآید از تو تدبیر کننده‌ای که سرپرست شود طایفهٔ مرا، یعنی اسرائیل را. 
6. آن وقت هیرودس مجوس ها را به حضور خود طلب نموده و از آمدن ایشان جویا شد. 
7. پس جواب دادند، همانا ستاره‌ای در مشرق رهبری نمود ایشان را به سوی این جا. 
8. پس از این جهت خوش داشتند که پیشکش کنند هدایا را و سجده نمایند برای این پادشاه تازه ای که نمایان شد برای ایشان ستارهٔ او. 
9. در آن وقت هیرودس گفت: بروید بیت لحم و به دقت از این طفل سراغ بگیرید. 
10. چون او را پیدا نمودید، بیایید و مرا خبر دهید: زیرا من نیز می خواهم سجده نمایم برای او. 
11. او این را از روی مکر گفت.
