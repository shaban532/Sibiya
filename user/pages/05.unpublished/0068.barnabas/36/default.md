---
title: انجیل برنابا؛ فصل سی و ششم
metadata:
    description: کمی‌ک رایگان و منبع‌باز فلفل و هویچ Pepper and Carrot ساخته شده توسط دیوید ریووی David Revoy 
progress_bar: 1
pdate: چهار شنبه ۵ مهر ۱۴۰۲    
taxonomy:
    tag: [ اوپن_سورس , منبع_باز , گرافیک , هنر ]
structure: BlogPosting
datePublished: 2023-09-27T08:00:00+03:30
---

1. شاگردان بی خود شدند، بی خودی بزرگی برای نافرمانی فرشتگان.
2. آن وقت یسوع فرمود: «حق می‌گویم به شما؛ آنكه نماز نمی‌گزارد او از شیطان بدتر است.
3. پس زود است كه به او بزرگ‌تر عذابی فرود آید.
4. زیرا نبود شیطان را قبل از افتادنش پنداری در ترس .
5. همچنین نفرستاده بود خدای برای او پیغامبری را كه او را به توبه بخواند.
6. لیكن برای انسان، به تحقیق كه پیغمبران همهٔ ایشان آمدند مگر رسول الله آنكه زود است بعد از من بیاید؛ زیرا خدای می‌خواهد تا كه من مهيّا سازم راه او را. زندگانی می‌كند آدمی‌ به اهمال، بدون هیچ ترسی. گویا كه خدایی یافت نمی‌شود؛ با اینكه او راست نشانه‌هائی كه آنها را شماره ای نیست بر عدل خدای.
7. پس از زبان مانند ایشان داوود پیغمبر فرموده: نادانان در دل خود گفتند خدائی نیست: از این رو فاسد شدند و ناپاك گردیدند بدون اینكه در ایشان باشد كسی كه نیكویی كند.
8. نماز كنید بدون انقطاع، ای شاگردان من! تا عطا كرده شوید.
9. زیرا آن كس كه طلب می‌كند می‌یابد.
10. هر كس در بكوبد باز می‌شود برای او.
11. هر كس سؤال كند داده می‌شود.
12. نظر مكنید در نمازهای خود به بسیاری كلام.
13. زیرا خدای به دل نظر می‌نماید، چنانكه به سلیمان فرموده: ای بنده ی من! دل خود را به من بده.
14. حق می‌گویم به شما؛ به هستی خدای سوگند، به درستی كه ریاكاران بسیار نماز می‌كنند در هر گوشه ی شهر تا مردم ایشان را ببینند و ایشان را قدیس بشمارند. 
15. لیكن دل‌هایشان پر است از بدی.
16. پس ایشان كامیاب نیستند در آنچه می‌طلبند.
17. ضروری است كه در نماز خود با اخلاص باشی، هرگاه كه دوست داری كه خدای آن را بپذیرد.
18. مرا بگویید چه كس می‌رود تا با حاكم روم یا هیرودس سخن گوید و قصد او متوجه نیست بسوی آنكه می‌رود بسوی او و بسوی آنچه عزم دارد كه طلب كند آن را از او؟  
19.  كسی نیست مطلقاً.
20. پس هرگاه می‌باشد انسان كه چنین كند تا با مردی سخن كند، پس چه چیز است بر انسان كه بكند تا با خدای سخن كند؟
21. طلب كند از او رحمت را برای گناهانش، شكركنان او را بر آنچه او را عطا فرموده.
22. حق می‌گویم به شما؛ به درستی كسانی كه بر پا می‌دارند نماز را اندكند.
23. از این روست كه شیطان را بر آنها سلطه هست.
24. زیرا خدای دوست ندارد آنان را كه گرامی می‌دارند او را به لب های خود.
25. آنان كه طلب می‌نمایند رحمت را در هیكل به لب های خود؛
26. لیكن دل‌هایشان عدل را می‌خوانند،
27. چنان كه به اشعیای پیغمبر تكلم نموده و گفته: دور می‌كنم این قوم را كه بر من گرانند.
28. زیرا ایشان مرا به لب های خود حرمت می‌دارند، اما دل ایشان از من دور است.
29. حق می‌گویم به شما؛ آنكه می‌رود تا بدون اندیشه نماز گزارد، خدای را استهزا می‌كند.
30. چه كس می‌رود كه با هیرودس سخن كند و پشت به او می‌كند؟
31. مدح می‌كند پیش روی او پیلاطس حاكم را كه تا سر حد مرگ از او بیزار است؟
32. كسی نیست مطلقاً.
33. لیكن انسانی كه می‌رود تا نماز كند و خود را مهيّا نمی‌كند، نمی‌باشد كار او كمتر از این.
34. زیرا او پشت می‌كند به خدای و روی به شیطان می‌كند.
35. زیرا در دل او محبت گناهی است كه از او توبه ننموده.
36. پس هرگاه كسی به تو بدی كند، و بگوید به تو با لب هایش، بر من ببخش؛ آنگاه تو را بزند زدنی به دست هایش؛ پس چگونه او را خواهی بخشید؟
37. این چنین رحم می‌كند خدای آنان را كه به لب های خود می‌گویند: 
38. ای پروردگار! به ما رحم كن.
39. حال این كه دوست می‌دارند به دل های خود گناه را و عازم می‌شوند به گناه های تازه.»