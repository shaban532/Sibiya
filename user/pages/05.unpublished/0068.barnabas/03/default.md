---
title: انجیل برنابا؛ فصل سوم
metadata:
    description:
progress_bar: 1
pdate: چهار شنبه ۵ مهر ۱۴۰۲    
taxonomy:
    tag: [  ]
structure: BlogPosting
datePublished: 2023-09-27T08:00:00+03:30
---

1. هیرودس در آن وقت پادشاه بود بر یهودیه به امر اوغسطس قیصر. 
2. و پیلادس حاکم بود در زمان ریاست کهنوتیه از طرف حنان. 
3. پس برای اجرای امر قیصر نام نویسی شد همهٔ عالم.  
4. پس در این هنگام هر کس به وطن خود رفته، تقدیم نمودند خود را به حسب اسباط خود تا نام نویسی شوند. 
5. پس مسافرت نمود یوسف از ناصره، که یکی از شهرهای جلیل است، با زن خود در حالی که او آبستن بود و رفت به سوی بیت لحم، که آن شهر او بود و خود از عشیرهٔ داوود بود، تا نام نویسی شود برای عمل به امر قیصر. 
6. چون به بیت لحم رسید در آنجا محل نیافت؛ زیرا شهر کوچک بود و جماعت انبوه و غریب بسیار بودند. 
7. پس در بیرون شهر منزل نمود در جایی که محل شبانان قرار داده شده بود. 
8. در هنگامی که یوسف در آنجا مقیم بود ایام مریم تمام شد که بزاید. 
9. پس فرا گرفت عذرا را نوری که سخت درخشان بود. 
10. آن گاه زایید پسر خود را بدون رنجی. 
11. و گرفت او را در آغوش خود. 
12. پس از آنکه پیچید او را به قنداقه، گذاشت او را در آخور. 
13. زیرا پیدا نشد جایی در کاروانسرا. 
14. پس گروه بسیاری از ملائکه آمدند به سوی کاروانسرا به طرب و تسبیح کنان خدای را و نشر می‌نمودند مژدهٔ سلام را از برای ترسندگان از خدای. 
15. و حمد نمودند مریم و یوسف خدای را بر ولادت یسوع و قیام نمودند بر تربیت او با بزرگترین سروری.