---
published: false
title: زندگی نامه
---

در خانواده‌ای با عقاید و سطح مالی متوسط چشم به جهان گشودم. مادرم خانه‌دار بود -همچنان نیز خانه‌دار است- . در کودکی بیشتر اوقاتم را نزد مادر در خانه می‌گذراندم. در سال‌های ابتدایی دانش‌آموز منظمی بودم. مادرم تکالیفم را کنترل می‌کرد و همیشه شاگرد زرنگ کلاس بودم. سال‌های راهنمایی را در مدرسه نمونه دولتی توحید و پس از آن را در دبیرستان نمونه دولتی امام‌حسین (ع) منطقه ۱۸ تهران در رشته ریاضی-فیزیک گذراندم. نظم و انظباط دوران ابتدایی در دوران راهنمایی هم ادامه پیدا کرد. اما با بلوغ شرایط کمی تغییر کرد. اگرچه هم چنان نسبتاً مؤدب و از شاگردان زرنگ مدرسه بودم اما نظم و انظباط و مطیع بودن دوران ابتدایی کمرنگ شد. سال‌های دبیرستان پیش از پیش دانشگاهی به تلاش در المپیاد کامپیوتر گذشت. نتیجه‌اش مدال برنز کشوری بود که در سال سوم دبیرستان به‌دست آمد. در کنکور سراسری ۹۶ رتبه حدود ۸۰۰ منطقهٔ یک کسب کردم. به انتخاب خودم از سهمیهٔ المپیاد استفاده نکرده و در رشته ریاضی دانشگاه شریف قبول شدم. بعد از پایان ترم دوم یافتم که رشته‌ام را دوست ندارم. با مخالفت مادر برای انصراف مواجه شدم. ترم‌های بعدی بیشتر به مطالعه علوم دینی، اعتقادی و کارهای فرهنگی گذشت. بالأخره پس از مرخصی تحصیلی در ترم هفتم، در زمستان ۹۹ از ادامه تحصیل انصراف داده و در کنکور سراسری ۱۴۰۰ گروه علوم انسانی شرکت نمودم و رتبه ۴۸۰ منطقه یک کسب نمودم. در انتخاب رشته فقط دانشگاه فرهنگیان را انتخاب کرده و ادامهٔ مسیرم خدمت سربازی و یا دانشجوی فرهنگیان خواهد بود...