---
title: جرقه
---

دو سه ماه پیش در دبیرستان ثبت نام کردم و از چند روز بعد کلاس‌هایمان شروع شد که تا هیمن چند روز پیش هم ادامه داشت. حالا که چند روز هم از شهریور گذشته آمده‌ایم شمال. مدتی است که عمویم دارد در حیاط خانهٔ پدربزرگم خانه می‌سازد. پدربزرگم بعد از فوت مادربزرگم خیلی تنها شده. حالا ساخت خانه تقریباً به پایان رسیده و فقط کارهای پایانی باقی مانده است.

…

عموی دیگرم این خانهٔ نیمه کاره را مکانی قرار داده برای مطالعه. تحصیلاتش در ریاضیات است. می‌آیم پیشش. به گرمی سلام و علیکی می‌کنیم و کنارش می‌نشینم. مطالعه‌اش را رها کرده، برایم از المپیادی می‌گوید که از سال‌ها پیش گوشم با نامش آشناست. برایم توضیح می‌دهد که المپیاد‌های دانش‌آموزی همه ساله در هفت رشته برگزار می‌شود و دختر عمویم دارد برای المپیاد ریاضی آماده می‌شود. نام رشته‌ها را که می‌گوید همان لحظه کامپیوتر را انتخاب می کنم که البته چیزی از آن نمی دانم.

…

تنها توی سالن نشسته‌ام.سالن بزرگترین اتاق خانهٔ پدربزرگ مادری‌ام است که البته خیلی هم بزرگ نیست. گوشی مامان را گرفته‌ام. خودم هم گوشی دارم ولی از این قدیمی‌هاست. از این‌هایی که دکمه دارند و به اینترنت هم متصل نمی‌شوند. اما گوشی مامان جدید است. از این‌هایی که با حرارت دست کار می‌کند و دوربین هم دارد و از همه مهم‌تر به اینترنت متصل می‌شود. دارم جستجو می‌کنم تا بیشتر با المپیادی که می‌خواهم در آن شرکت کنم آشنا شوم. بهترین تارنمایی که پیدا می‌کنم تالار سمپادیها است. اطلاعات مفیدی در آن است. یک کاغذ بر می‌دارم و همه کتاب‌هایی که باید بخوانم را روی آن می‌نویسم.