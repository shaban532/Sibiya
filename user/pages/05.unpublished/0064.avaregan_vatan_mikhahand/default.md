---
title: آوارگان وطن می‌خواهند
metadata: 
    description: اطلاعیه جذب همکار برای یک شغل پر چالش جمع آوری و تفکیک زباله
progress_bar: 1
pdate: دوشنبه ۱۷ اردیبهشت ۱۴۰۳
taxonomy:
    tag: [ دل_نوشته ]
published: 0
structure: BlogPosting
datePublished: 2024-05-06T11:45:00+03:30
---
![ تصویری از مادری مهربان که فرزند پسرش را در آغوش کشیده است ](153040e5-2957-4a02-ab68-894d92d2ba49.webp?classes=center&loading=lazy)
<div class="align-center">
Generated by <a href="https://www.bing.com/images/create/a-dirty-young-man-with-his-dirty-friend-who-smoke-/1-66387e972e3c402daedb99755b46d8f4?id=tKn66bbhybG5S7zVipj9wg%3D%3D&view=detailv2&idpp=genimg&noidpclose=1&thId=OIG3.2tfmYr4.KezvMsuMluSD&FORM=SYDBIC&ssp=1&safesearch=moderate&setlang=en&cc=XL&PC=SANSAAND">Microsoft Copilot</a>
</div>


# آوارگان وطن می‌خواهند

در یکی از دوره‌های شواری سیاسی سازمان ملل که مخصوص رسیدگی به وضع آوارگان فلسطین تشکیل شده بود و نمایندگان دول عرب در آن شرکت داشتند، پس از آنکه گزارشان رئیس آژانس دستگیری پناهندگان  مستر **دیفنر** دربارهٔ وضع پناهندگان قرائت شد، آقای اکرم زعیتر نائب رئیس هیئت اعزامی اردن، نطق پرشور و غرائی ایراد کردند که در اینجا ترجمهٔ آن را از نظر خوانندگان می‌گذرانیم، تا بدانند که برادران مسلمان آواردهٔ آنان که دار و ندار خود را پشت سر خود در درست بهودیان گذاشته‌اند و خود در نهایت فلاکت و نکبت و بدبختی در بیابان‌ها و صحراها و خیمه‌ها و دالخ غازه‌ها و اطاق‌های چوبی و غارها به سر می‌برند و از مجرای صدقات ملل عالم که توسط سازمان ملل به آنها داده می‌شود با زندگی برزخ میان بسترهای وحشی و متمدن می‌گذرانند چگونه زندگی می‌کنند و چه می‌خواهند؟

***

آقای رئیس!
  
نمایندگان اردن پیش از آنکه در حاشیهٔ گزارشان و نظرات آقای **دیفنر** رئیس آژانس دستگیری پناهندگان صحبتی کنند خاطر آن جناب و سایز حضار را مستحضر می‌دارند که:

اردن غیر از اینکه عضو مجموعهٔ دنیای عرب است که حادثهٔ فلسطین را حادثهٔ خویش می‌داند تعداد ۶۳۰٫۷۲۵ نفر از آوارگان فلسطینی را که تقریباً ثلث مجموع جمعیت اردن می‌باشند پناه داده است و این بار بر دوش او سنگینی می‌کند.

ما بیش از هر کس دیگر از این فاجعه خسارت دیده‌ایم و بیش از همه با آوارگان تماس داریم و لذا بهتر از دیگران از وضع آنان و مکنون ضمیر و خواسته‌های آنان مطلعیم.

بنابر این جا دارد که حضار محترم به اظهارات ما راجع به آوارگان خوب توجه فرمایند ...

## جوهر قضیه آوارگان

مطلب مهمی که به آن معتقدیم و به دنیا اعلام می‌کنیم و دنیا را دعوت به توجه به آن می‌نمائيم ای است که:

جوهر قضیهٔ آوارگان فلسطینی و آنچه که می‌تواند آنان را قانع و راضی کند، چند لقمهٔ نان برای قوت لایموت و چند قطعهٔ پارچه برای ستر عورت و چند چادر و خیمه برای جلوگیریر از تابش آفتاب و ریزش رگبار باران یا چند بخاری و چراغ و چند شاهی پول که از مجرای صدقات به دست می‌اید نیست.

مسئلهٔ آوارگان مسئلهٔ سیاسی و ملی است، مسئله ملتی است که از وطن و مأوای خود اخراج شده و خانه و لانه و باغ و زمین و مغازه و سرمایه و ... که صدها سال آباء و اجدادشان در آنها زندگی داشته‌اند از دستشان گرفته شده است.

بدون شک آن شعلهٔ عشق به وطنی که هر آن پیش چشمان آنها مجسم است، خاموش شدنی نیست و این شعلهٔ جاویدان، تا زمانی که این مردم فلک‌زده دار و ندار خود را جلوی چشمان خویش در تصرف دشمنان خون‌آشام‌شان ببینند و خود با ذلت و نکبت از مجرای صدقات امرار معاش می‌کنند و بلندگوهای صهیونیسم، یهود عالم را دعوت می‌کنند که به سفرهٔ آمادهٔ دیگران بیایند و عیاشی نمایندو روز افزون است.

تنها در وطن مألوف آنان **فلسطین** می‌شود آوارگان را آرام و راحت کرد و تنها در فلسطین

وقتی که عمر یکی از این آوارگان در این تبعیدگاه به آخر می‌رسد؛ در بستر مرگ بچه‌هایش را به دور خویش جمع می‌کند و مخصوصاً بجه‌هائیکه در دوران آوارگی به دنیا آمده‌اند و از آن همه وسائل زندگی و ناز و نعمت خود در داخل اسرائیل اطلاع ندارند، و به آنها وصیت می‌نماید که: مبادا از فکر استرداد فلسطین عزیز منصرف و مأیوس شوید در همین پشت مرزها بمانید و خود را آمادهٔ فداکاری در راه بیرون کردن یهود غاصب چپاول‌گر کنید تا به خانه‌های خود برگردید.

و این خود می‌رساند که گذشت زمان نمی‌تواند عشق به فلسطین عزیز را در دل‌ها و مغزهای این مردم ستم‌دیده کهنه و آنان را مأیوس نمیاد.

آقای **دیفنر** خوب روحیهٔ این مردم را به دست آورده که می‌گوید: حق این است که نمی‌شود یسن روحیه و افکار آواررگان فرقی گذاشت چه آنها که با جان کندند برای خود و عائله‌شان نان تهیه می‌کند و و چه آنها که در خیمه‌ها بیکار نشسته‌اند و چه آنها که هنوز اصلاً زنگ خانه و لانهٔ خود را ندیده‌اند، هنگی یکسان عاشق و دلباختهٔ مراجعت به وطن می‌باشند.

## علل و عوامل این مشکل

حال که ما در صدد حل این معما بر آمده‌ایم؛ ناچاریم که حقیقت آن و علل و عوامل آن‌را از نظر بگذرانیم.

من فعلاً بحثی از ماهیت صهیونیسم که می‌شود آن را در دو کلمهٔ **دعواگر زورگو** خلاصه کرد ندارم و صحبتی هم از وعدهٔ **بالفور** وزیر امور خارجهٔ انگلستان که در چهل و چهار سال قبل به **روچیلد** یهودی قول ایجاد وطن نژادی یهود در فلسطین که نه ملک انگلستان بود و نه بی‌صاحب داد نمی‌کنم.

حرفی هم از اینکه این چنین وعده‌ای که بوئی از مشروعیت نداشته و حتی در قانون بین‌الملل آن روز لغت وطن نژادی مفهومی نداشت، نمی‌زنم.

در این مجلس، دربارهٔ کیفیت گنجاندن این وعده در کفالت‌نامهٔ سرپرستی فلسطین که اصلاً به منظور تربیت کردن و آماده نمودن اهالی اصلی برای حکومت مستقل و آزاد به وجود آمده بود، و استعمار صهیونی انگلیسی آن را در راه یهودی کردن فلسطین عزیز و بیرون نمودن اهالی آن استخدام کرد و در دوران سرپرستی منفور خود ارتش و پلیس و سیاست  دوز و کلک استعماری خود را برای ایجاد دولت یهودی بر خاربه‌های اجتماعات غربی صاحب‌خانه به میدان کشید گفتگوئی نمی‌کنم.

آری فعلاً از این صفحه‌ٔ سیاه و نکبت‌بار تاریخ بشریت برای شما چیزی نمی‌خوانم، ولی وقتی که می‌خواهم از آن بگذرم ناچار نکات و حقایق ذیل را تذکر می‌دهم:
1. آن روز که بریتانیا به عنوان قیم و سرپرست، فلسطین را تحویل گرفت پنجاه هزار نفر یهودی و هفتصد هزار نفر عرب در آن جا زندگی می‌کردند ولی آن روز که این قیم عادل فلسطین را تحویل سازمان ملل داد حدود ششصد و پنجاه هزار نفر یهودی را علی‌رغم ارادهٔ اهالی (در مدت سی سال) به فلسطین آورده بود.

البته عرب در مقابل این طوطئه استعماری ظالمانه که علیه موجودیت‌شان طرح شده بود دست‌بسته و آرام ننشستند و با فداکاری اعجاب‌آور به مبارزه با استعمار برخاستند، سی سال تمام با نیروهای جهنمی استعمار و صهیونیسم بین‌الملل در کشتی و گیر و دار بودند و با امکانات ناچیز خود با دادن بیش از ده هزار قربانی، تا آخرین رمق با استعمار جنگیدند.

در سال ۱۹۳۶ سراسر فلسطین و بسیاری زا ممالک عربی را برای اعتراض به جنایات استعمار اعتصاب بی‌سابقه‌ای فرا گرفت که نزدیک شش ماه ادامه یافت.

آری آقای رئیس: شش ماه مردم فلسطین غرق در اعتصاب و تعلیل بودند و در ضمن اعتصاب یکی از نه انقلاب عظیم فلسطین رخ داد که تاریخ فلسطین آن را به عنوان یکی از افتخارات جاویدان مردم مبارز فلسطین در سینهٔ فراخ خود نگاه خواهد داشت.

در دوران سرپرستی، یهودیان با تمام قدرت مشغول تقویت بنیهٔ نظامی خود شدند، جوانان یهودی پس از دیدن دورهٔ تعلیمات نظامی، مسلح به فلسطین مهاجرت می‌کردند و در فلسطین در جلو چشم مقامات مسئول انگلیسی و یهودیان مشغول تعلیم و تربیت نظامی تقویت بنیهٔ جنگی خود بودند و انگلستان دم نمی‌زد؛ وقتی استادان نظامی و اسلحه و مهمات به آن‌ها کمک هم می‌کرد.

و در همین موقع اگر مقامات انگلیسی می‌فهمیدند که یک عرب تفنگ و یا حتی فشنگی همراه دارد بدون محاکمه او را تحویل چوبهٔ دار می‌دادند. به اعتراف وزیر مستعمرات انگلستان تنها در سال ۱۹۳۷−۱۹۳۸ یکصد و سی و هشت نفر عرب به اتهام حمل اسلحه در زندان عکا اعدام شدند که در میان آن‌ها شیخ فرحان سعدی هشتاد ساله در ماه رمضان در حال روزه تسلیم چوبهٔ دار گردید.

لابهٔ آقای **هیوفوت** که امروز در مجلس حاضرند و آن روز فرماندار نابلس بودند به خاطر دارند که چه قدر پیش نمایندهٔ عالی انگلستان برای نقض حکم اعدام آن پیرمرد بزرگ‌وار وساطت کردند و نتیجه نگرفتند.

آن اعتصاب و آن قربانیان عزیز و آن انقلاب عمیق بالأخره دولت استعمارگر انگلستان را به زانو در آورد و کتاب سفید سال ۱۹۳۹ را صادر نمود و با صراحت اعلام نمود که منظور، از وطن نژادی یهود تشکیل دولت یهودی نبوده است.

## نفوذ و قدرت صهیونیسم

عجب این است که نظریهٔ تمام بازرسان در انقلاب‌ها و حوادث، این بود که علل و عوامل اضطراب‌ها و آشوب‌ها همان سیاست ایجاد دولت یهودی و روی خوش استعمار با صهیونیسم است ولی نفوذ صهیونیست‌ها در دولت‌های استعماری همهٔ این نظرات را بی‌اثر می‌کرد و فاجعه را روز به روز اسف‌بارتر و مصیبت‌افزاتر می‌نمود.

 تازه خود انگلستان هم دچار خراب‌کاری‌های فراوان صهیونیسم شده بود، حمله می‌کردند خراب‌کاری می‌نمودند، ترور می‌کردند و قهر و ناز به خرج انگلستان می‌دادند؛ و در مقابل مواجه با لطف و محبت کسانی می‌شدند که مقدرات مملکت ما را در دست داشتند.

اصولاً در اثر میدان دادن به یهود، اواخر بریتانیا به بن‌بست رسیده بود و از امکان اجرای وعدهٔ کتاب سفید مایوس گردیده بود و حتی وزیر خارجهٔ انگلیس در مجلس عوام آن کشور، روز ۱۳ نوامبر ۱۹۴۵ گفت: 

> ما در اثر وعده‌های مناقض که در مناسبت‌های مختلف به طوائف مختلف داده‌ایم در بن‌بست سخت و غیر قابل نجاتی قرار گرفته‌ایم.

انگلستان مکار عوض این که در پایان دورهٔ سرپرستی به فلسطین استقلال دهد و مقدرات مملکت را به دست مردم بسپارد زمام امور فلسطین را به دست سازمان ملل متحد سپرد و سازمان ملل هم با فشار و اعمال نفو آمریکا و سایر استعمارگران رأی به تقسیم فلسطین داد.

من فعلاً نمی‌خواهم از مصیبت عظمای تقسم که ریشهٔ همهٔ بدبختی‌های مردم فلسطین شد بحث کنم و فقط می‌خواهم به دو نکتهٔ اساسی اشاره نمایم.

### سازمان مال دیروز و امروز

سازمان ملل در روزی که قرار تقسیم فلسطین را صادر کرد (۱۹ نوامبر ۱۹۴۷) فقط پنجاه و دو عضو داشت و عدد آراء موافق ( با همه ارعاب و تهدید و تطمیع آمریکا ) فقط ۳۲ رأی بود که تازه اغلب اینها نمایندگان ممالک كوچک بی‌شخصیت بودند که تعداد موکلین آنها کمتر از موکلین مخالفین بودند. 

سازمان ملل امروز غیر از سازمان ملل دیروز است، چهل و هفت دولت دیگر فعلاً عضویت این سازمان را دارند که آن روز عضو نبودند. عده‌ای از این اعضای جدید، ممالک استعمارزده‌ای هستند که سال‌ها جنایات استعمار را تحمل کرده و تلخی‌های آن را چشیده اند و در راه آزادی مبارزه کرده‌اند و جان کنده‌اند و قربانی داده‌اند. حتما چنین مردمی حاضر نیستند که طرفدار ارادهٔ استعمار و پای‌مال کردن حق و عدالت باشند و به ضرر هم‌زنجیران خود رأی بدهند و اگر آن روز وضع سازمان ملل مثل امروز بود حتماً لایحهٔ تقسيم فلسطين اكثريت آرا را به دست نمی‌آورد.

حوادث الجزایر و کشورهای آفریقای جنوبی و کوبا و .... و فعالیت‌های سازمان ملل راجع به آن کشورها ما را به آیندهٔ فلسطین امیدوار کرده و وادار هم می‌کند که از این شورا بخواهیم خطا و جنایت سازمان آن روز را در مورد فلسطین جبران کنند.

لااقل دربارهٔ مصیبت مرگ‌بار آوارگان فلسطین که هنوز تجاوز صهیونیسم به تصمیمات و قرارات سازمان ملل در مورد آنها ادامه دارد؛ فکری کنند و مانع اعمال نفوذ و خلاف‌کاری‌های صهیونیست‌های عامل استعمار بشوند و دستور دهند که قرار حق مراجعت به وطن در مورد آوارگان فلسطین که سازمان ملل ناقص آن روز هم برای آنها قائل شده است اجرا گردد. باز هم تذکر می‌دهم هنوز دست استعمار خاک سیاه و مصیبت به سر آوارگان فلک‌زدهٔ فلسطین می‌پاشد.

#### عوامل آواره گی

قرار تقسیم سازمان ملل پنجاه و شش درصد از خاک فلسطین را به یهودیان که فقط در آن روز مالک پنج و نیم درصد از املاک فلسطین بودند واگذار کرد. یهودی که از نظر جمعیت فقط ثلث مجموع جمعیت فلسطین را تشکیل می‌دادند و به عرب که بیش از هزار سال قبل از آنکه حزب صهیونیسم خلق بشود، مالك و صاحب فلسطین بودند و دو ثلث جمعیت فلسطین و نود و چهار و نیم درصد از خاک فلسطین را دارا بودند، فقط چهل و چهار درصد از خاک فلسطین داده شد.

تازه ، علی رغم همین تقسیم جابرانه و ظالمانه، یهودیان بر خلاف قرار سازمان ملل به بقیهٔ خاك فلسطین هم تجاوز کردند و باز مساحت زیادی از آن مقدار ناچیز عرب را به پشتیبانی استعمارگران غصب کردند و این خود سبب تراکم مصیبت آوارگان گشت.

گفتم این تجاوز سب تراکم مصیبت شد و نگفتم اصل وریشهٔ این مصیبت شد. زیرا سبب اصلی آوارگی کشتارهای وحشیانهٔ یهود در دیر ياسين و ناصر الدين و بيت دراس و ریتون ... و تهدها و ارعاب‌های حمله‌ها و غارات و خراب‌کاری‌های آنان می‌باشد.

البته این تجاوز نامردانهٔ یهود، قبل از آنکه ارتش‌های عربی به كمك عرب فلسطین که با بیرون رفتن ناگهانی انگلستان و تسلیط عمدی یهودی‌های مسلح به سر عرب بی‌سلاح بی‌پناه ، غافلگیر شده بودند برسند صورت گرفت.

زیرا بریتانیا در موقعی فلسطین را تخلیه کرد که یکی از سازمان‌های یهودی به نام هاجانا بیش از شصت هزار سرباز مسلح و شقی و بی‌رحم و دشمن خون‌آشام عرب در اختیار داشت و انگلستان استعمارگر تا توانسته بود غرب را خلع سلاح کرده بود، رفت و عرب بی‌سلاح را به لطف و کرم صهیونیسم یغماگر واگذاشت. 

مورخ بین المللی پروفسور آرفولد توینبی در جلد هشتم کتاب (سیری در تاریخ) می‌گوید:

> یکی از سخت ترين و هولناک‌ترين جنایات روزگار در تاریخ بشریت همین ظلم فجیعی است که یهودیان به سر عرب فلسطین آوردند، یهودیانی که خود دیروز مزه تلخ ظلم و جنایت را به دست نازیان آلمان چشیده بودند و بایستی از آن درس بگیرند، خودشان بسی ناجوانمردانه‌تر عرب فلسطین را مورد جنایت وستم قرار دادند.

## عرب‌های زیر پرچم اسرائیل

تازه اسرائیل به همان جنایت تجاوز از حدود مقررهٔ سازمان ملل قناعت نکرده بلکه عرب‌هایی را که در داخل اسرائیل مانده‌اند به شدت مورد تجاوز و تعدی قرار داده است؛ قرار تقسیم سازمان ملل ، با اینکه خود حکمی بسیار ظالمانه است، در بند دوم از بخش دوم می‌گوید:

> هيچ يک از طرفين راجع به اقلیت‌های زیر پرچم خود حق ندارند که تبعیضی قائل شوند و بطور کلی بایستی تبعیضات نژادی، مذهبی و زبانی ... لغو گردد.

ولی دولت غاصب متجاوز اسرائیل تبلیغات نژادی را در منطقه متصرفی خود به ظالمانه‌ترین صورت عمل می‌کند، و حتماً این حقیقت را منکر است و مدعی اجرای مساوات می‌باشد ولی من برای اینکه جلوی این انکار را بگیرم، چند جمله از يک جريدهٔ معتبر جهانی در این مورد می‌خوانم :

نيويورک تایمز که به هیچ وجه نمی‌شود او را مخالف با اسرائیل دانست در شمارهٔ ۲۲ ایلول ۱۹۶۱ می‌نویسد: 

>یکی از سخت‌ترین ناراحتی‌های عرب داخل دولت اسرائیل این است که آنان بایستی همیشه تحت حکومت نظامی و زیر نظر ارتش اسرائیل زندگی کنند.  
> یکصد و هشتاد هزار نفر عرب در تمام شئون زندگی همیشه باید قوانین سخت حکومت نظامی را که در عالم فقط برای مواقع استثنایی خطرناك اعمال می‌شود تحمل کنند؛ در نقاط معین و معلومی سکونت و کار و در اوقات و ساعات معینی حق عبور و مرور داشته باشند...

و همین جریده در شماره ۲۹ ایلول از قول معاون شهرداری ناصریه نقل می‌کند که اسرائیل در خلال سیزده سال صدها هزار هکتار از املاک و اراضی عرب زیر پرچم خود را مصادره کرده است.

در شکایتی که رؤسای عرب‌های داخل اسرائیل در ۱۰ تشرین دوم ۱۹۶۰ تسلیم سازمان ملل متحد کرده‌اند نوشته‌اند که 

> در آنجا تأمین مالی و جانی ندارند، یهودیان در ملاء عام دست به مصادره اموال و املاك عرب می‌زنند، زراعت‌های آنان را درو می‌کنند، میوه های آنان را می‌چینند، از مزایای تعلیم و تربیت عمومی برخوردار نیستند و تبعیات نژادی به شدت آنان را ناراحت دارد، مقررات سخت و خشك حكومت نظامی عرب را زجر می‌دهد و از نظر اقتصاد سخت در مضیقه اند.

 رئیس آژانس دستگیری آوارگان که مامور خود شما است ، در مقدمه گزارشات خود می‌گوید 

> بیشتر آوارگان در خلال سیزده سال ویلانی ضربه‌های سخت و سنگین روحی خورده‌اند یأس و نومیدی و تردید و دو دلی و بیکاری دراز سراسر زندگی آنان مشهود است ، امرار معاش از مجرای صدقات سازمان ملل و صرف عمر با بیکاری و بطالت در افکار و نفوس آنان جراحت عمیقی ایجاد کرده و به انسانیت آنان ضربه وارد آورده است.

از چنین مردمی غیر از اینکه فقط عاشق مراجعت به وطن و پس گرفتن ما يملك خود باشند چیز دیگری انتظار نباید داشت و اگر گاهی گرفتاری ها و ناراحتی های خود را به مقامات مربوطه تذکر می‌دهند نباید خلاف انتظار و نامناسب حساب گردد . این‌ها همان حقی را مطالبه می‌کنند که سازمان ملل از روز اول برای آنها شناخته و مخیر بین رجوع به وطن و یا گرفتن قیمت املاکشان کرده است.

آقای رئیس بدانید با مسامحه و مماطله نمی‌شود این فاجعه را به دست فراموشی سپرد و مشمول مرور زمان کرد. مرور زمان با بیش از یک میلیون آواره و ویلان که روز به روز بر شدت دردهای اجتماعی و فردی‌شان افزوده می‌شود چه می‌تواند بکند؟

این برنامهٔ كمك ناچیز به آوارگان، حل اساسی قضیه نیست. این فقط کمکی است که می‌تواند جلوی مرگ و تلف شدن آنان را بگیرد.

## راه حل :

و اينك راه حل اساسی قضیه کاملاً در دسترس سازمان ملل است . اگر راستی می‌خواهید به این فاجعهٔ بشری خاتمه بدهید، اسرائیل را ملزم کنید که به قرار سازمان ملل عمل کند .

قرار یازدهم ایلول سال ۱۹۴۸ دربارهٔ مراجعت آوارگان به فلسطین را که با آن همه آب و تاب و غلظت و شدت صادر کرد و با آن طنطنه و طنین به دنیا اعلام کرد که در اجرای آن کوچک‌ترین مسامحه امکان ندارد چنین قراری که با این همه تأکید باشد، در تاریخ سازمان ملل پیدا نمی‌شود .

اسرائیلی که به پشتیبانی همین سازمان ملل وارد فلسطین شد. به این قرار پشت پا زد و اصلاً به آن اعتنا نکرد و نمی‌کند و با کمال پر روئی و جسارت می‌گوید: اجازهٔ ورود حتی یک نفر آواره را به اسرائیل نخواهد داد.

جالب این است که در چنین وضعی که اسرائیل با کمال عناد و لجاجت و جسارت همه مقدسات عالم را نادیده می‌گیرد، حامیان او اصرار دارند که عرب با اسرائیل برای انعقاد صلح نهایی وارد مذاکره شوند.

آقای رئیس محترم چه صلحی؟ و با چه کسی صلح کنیم؟

## سیاست مجامله و مسامحة :

در چنین موقعی که اسرائیل به دنیا اعلام کرده که خاک فلسطین مغصوبه استعداد پذیرفتن یک نفر آواره را هم ندارد، بلندگوهای اسرائیل ، یهود عالم را برای مهاجرت به فلسطین دعوت می‌کند و همهٔ شما هم اطلاع دارید.

شورای توفیق  (کمیسیونی است که از طرف سازمان ملل برای حل قضیهٔ فلسطین تشکیل شده) به جای این که به مقتضی وظیفه‌ای که على‌الظاهر به او محول شده است، رسماً اعلام کند که در اثر نافرمانی و جسارت اسرائیل، نمی‌تواند قرار سازمان را اجرا نماید و خود سازمان ملل به جای این که در این مورد تصمیم جدی بگیرد و پشتکار را كما هو حقه داشته باشد با کمال تأسف می‌بینیم سیاست مجامله و مسامحه با اسرائیل را در پیش گرفته‌اند و مثل اینکه می‌خواهند با همین سیاست فرستادن نماینده و بازرس و کارشناس و ... که از حیله‌های شناخته شدهٔ استعمار برای سرگرم کردن و گول زدن ملت‌ها است ما را مشغول کند و به خیال خود قضیه را با گذشت زمان وارد تاریخ گذشته‌های غیر قابل برگشت نمایند.

اکنون سیزده سال است که جامعهٔ ملل با آن همه آب و تاب قرار بریده است ولی یک قدم در راه اجرا و تحقق آن بر نداشته و هر روز آن را تاکید و تثبیت می‌کند.

## سوء نیت

اجازه بدهید با کمال صراحت بگویم که شورای توفیق عملاً نشان داده است که نمایندهٔ روح سازمان ملل نیست و نمی‌خواهد آن عدالتی را که سازمان ملل مدعی است، اجرا کند. 

این شورا از افرادی تشکیل شده و در موقع خاصی بوجود آمده و در عمل طوری رفتار کرده که بطور کلی غرب معتقد شده‌اند که اصولاً به منظور تعقیب هدف‌های ظالمانهٔ صهیونیسم و تحقق بخشیدن به ارادهٔ استعمار خلق شده است و خلاصه، این دست استعمار بود که در ساخت مقدس سازمان ملل دخالت کرد و به نام آن سازمان شورائی به وجود آورد و به دنبال هدف استعماری خود فرستاد و می‌رود که این شورا آبروی سازمان ملل را ببرد.

بر همه روشن شده که قصد این شورا از این مسامحه و مماطله این است که قضیه را مشمول مرور زمان کند و رفته رفته آوارگان را به طور کلی از مراجعت به وطن مأیوس نماید، می‌خواهد آوارگان به همین وضع موجودشان انس بگیرند و وطن خود را فراموش کنند. 

اما این شورای عامل استعمار باید این آرزو را به گور ببرد، زیرا هر چه بیشتر زمان جدائی از وطن بر این آوارگان بگذرد آتش عشق به وطن در آنها تیزتر می‌گردد و حل قضیه را به نفع صهیونیسم غاصب سخت‌تر می‌کند. این **مستر دیفنر** رئیس آژانس دستگیری است که پس از سیزده سال مرور زمان می‌گوید: 

> مراجعت به فلسطین تنها امید و آرزویی است که بر تمام آوارگان حکومت می‌کند و وجود آنها را قبضه کرده است و دربارهٔ سخت‌تر شدن مشکل حل قضیه و پیچیده‌تر شدن معما می‌گوید روز به روز این معما پیچیده‌تر می‌شود و می‌رود که غیر قابل حل گردد زیرا سالانه سی هزار تا سی و پنج هزار بر تعداد آوارگان افزوده می‌شود و به همین نسبت مشکلات ما را زیادتر می‌کند.

خلاصه اگر سازمان ملل و دیگران به امید کهنه شدن قضیه نشسته‌اند این فکر را از سر خود بیرون کنند و به فکر دیگری بیفتند این مردم آواره هر روز آرزوی برگشت به خانه و لانهٔ خود و گرفتن باغات و مزارع و دکان‌ها و ... که وسیلهٔ عیاشی یهود ماده پرست شده، در قلوبشان رشد می‌کند و به قول **کنت برنا دوت** ( که به دست یهودیان ترور شد) این هم خیلی دور از عدل و انصاف است که یهود از سراسر جهان به فلسطین دعوت شوند! و صاحب خانه‌های گرسنه و بی‌خانمان‌شده ، پشت در خانه حسرت بکشند و از همه چیز محروم باشند. 

آقای رئیس! شما برای خاطر این که در آفریقای جنوبی بر خلاف منشور سازمان ملل متحد تبعیضات نژادی جریان داشت قیامتی برپا کردید و یخ‌ها را پاره کردید ولی برای خاطر بیش از یک ملیون عرب که بر خلاف تمام اصول عدالت و سراسر منشور سازمان ملل از خانه و لانه و دار و ندار خود اخراج شده اند و پشت مرزهای ساخته شدهٔ استعمار اسرائیل با حسرت به گذشته خود می‌نگرند و چشم به عدالت‌خانهٔ سازمان ملل دوخته‌اند، چرا این همه مسامحه روا می‌دارید؟!

شما که از نظر وظیفه کاملا روشن هستید و می‌دانید جزای کسی که با دستور سازمان ملل مخالفت کند چیست؟ پس چرا برای مجازات اسرائیل و تحمیل قرار سازمان ملل بر او یک اقدام جدی نمی‌کنید و این متخلف را مجازات نمی‌نمائید و چرا پیش از این به شورای توفیق اجازه می‌دهید که آبروی سازمان ملل را در جهان می‌برد؟ و چرا چنین شورایی را که خیانت او مسلم شده است منحل نمی‌کنید؟

## راه تخفیف بحران

گفتم که یهودیان طماع به همان قرار ظالمانه تقسیم هم قناعت نکردند و با حمله و قتل و غارت قسمت زیادی از سهم ناچیز عرب را باز غصب کردند و نصف پناهندگان از همین تجاوزات بعد از قرار تقسیم آواره شده‌اند. دربارهٔ این‌ها اصلاً مسئله مخیر بودن میان برگشت به وطن و یا گرفتن قیمت اموال مطرح نیست به مقتضی قرار سازمان ملل اینها بدون هیچ معطلی و بحث و فحص و بازرسی بایستی به وطن برگردند و اسرائیل به طرف مرزهایی که سازمان ملل مقرر کرده بود عقب نشینی کند. 

اگر سازمان ملل اسرائیل را وادار به عقب نشینی کند، از این رهگذر قسمت عمدهٔ مشکل آوارگان حل می‌شود ، چون عدهٔ زیادی از آنان در این قسمت می‌توانند متوطن شوند و اگر راستی سازمان ملل بخواهد چنین کاری بکند از دست او بر می‌آید زیرا همه دیدند در حمله سه دولت انگلیس و فرانسه و اسرائیل در سال ۱۹۵۶ در نزاع کانال سوئز ، به مصر اسرائیل از فرصت استفاده کرد و غزه و سینا را تصرف نمود و سازمان ملل جداً وارد کار شد و او را از سینا و غره بیرون کرد.

پس اگر راستی سازمان ملل بخواهد در مورد آوارگان کاری انجام دهد برای او مقدور است که اسرائیل را از مناطقی که پس از قرار تقسیم تصرف کرده بیرون کند و مقدار زیادی از بحران آوارگان را تخفیف دهد زیرا در اینصورت عرب‌های آواره یافا الله، الرملة، الجليل غربی و ... به زندگی خود می‌رسند و بارشان از دوش آژانس دستگیری برداشته میشود .

آقای رئیس این ماده هفدهم اعلامیهٔ حقوق بشر است که با صراحت می‌گوید: 

> هر کس آزادانه می‌تواند در ملک خود تصرف کند و هیچ مقامی حق ندارد مانع بهره برداری او بشود و يا ملك او را بدون مجوز قانونی بگیرد.

اگر املاک و اموال غرب آوازهٔ فلسطین را زير نظر يك نفر عادل و درست کار از طرف جامعهٔ ملل از قبیل **مستر دیفنر** بگذارند و فقط درآمد آنها را صرف آوارگان کنند خیلی بهتر از این کمکهای سازمان ملل آنان را اداره میکند و دیگر عیوب و نواقص صدقه خوردن را هم برای آوارگان ندارد و این بار سنگین از دوش سازمان ملل هم برداشته می‌شود.

گمان نمی‌کنم یک نفر بشر با انصاف که ذره‌ای وجدان سلیم بشریت داشته باشد با این فکر مخالفت کند. آنها که این فکر را منافی با گرفتن نتیجهٔ نهایی می‌دانند و می‌گویند اگر بهرهٔ املاک عرب را رسماً به خودشان بدهند حل نهایی به عقب می‌افتد؛ بلندگوهای اسرائیل‌اند که می‌خواهند از این مجرا نانی برای اسرائیل بپزند و ضربه‌ای بر پیکر عرب وارد کنند.

## وظیفهٔ سازمان ملل

در شرایطی که اسرائیل به بهانهٔ نداشتن ظرفیت پذیرش آوارگان از مراجعت آنان جلوگیری می‌نماید و از طرفی با کمال میل از سیل يهود مهاجر دنیا استقبال میکند، سازمان ملل که خود شریک در خلق این موجود کثیف می‌باشد. موظف است، او را ملزم کند که جلو مهاجران جدید یهود را بگیرد تا دیگر بیش از این جلوی پای آوارگان مانع ایجاد نگردد.

ممکن است بعضی از سفسطه‌کارها بگویند که جلو گیری از مهاجرت یهود، به سیادت و اختيار و حق حکومت اسرائیل در مملکت خود مخالف است و نمی شود اختیارات او را تا این حد قیچی کرد. جواب این سفسطه این است که اصولاً اسرائیل از روز اول، وجود او منوط به قیود و شروطی بوده است که در طلیعهٔ آنها لزوم احترام حقوق سكان عرب است و بدون ممنوع کردن مهاجرت حفظ حقوق آنان امکان ندارد.

آقای رئیس اقبل از پایان کلام لازم می دانم باز تاکید کنم: دولت اردن و تمام عرب به هیچ وجه اجازه نمی‌دهند که فکر تصفیهٔ قضیهٔ آوارگان فلسطین بدون مراجعت به وطن بخواهد اجراء شود و اصولاً نمی‌توانیم اجازه بدهیم که مسئله از سطح مراجعت به وطن ، به سطح چند لقمه نان و چند خانه و چند قطعه لباس تنزل کند. 

و خلاصه حل این مشکل با سیاست دفع الوقت به قصد مأیوس کردن آنان ممکن نیست انجام گیرد و تا روزی که ریشهٔ قضیه نسوزد محال است که تصفیه‌ای انجام گیرد.

یک بار دیگر از سازمان ملل متحد تقاضا می‌کنیم که درست قضیه را ارزیابی کند و سپس بر اساس فضیلت و حقیقت و انسانیت و عدالت که همیشه این سازمان مدعی آن است به این مشکله و مصیبت عظمای بشری خاتمه بدهد.