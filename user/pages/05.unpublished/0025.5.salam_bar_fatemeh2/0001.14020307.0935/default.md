---
title: هفتم خرداد هزار و چهارصد و دو: نه و سی و پنج دقیقه
taxonomy:
    tag: [animal, cat]
---

برای افتتاحیه آمده‌ایم حسینیه. پسرکی جوانی که حاج آقا آقای نوری صدایش می‌زند ایستاده بالای سرمان. شاید حق دارد که سخت می‌گیرد که اگر نگیرد چهار روز دیگر نمی‌شود این همه وظیفه را جمع کرد. ولی با این حال از نوع رفتارش رضایت ندارم. به دلم ننشست. چند کلمه‌ای حرف زد و حاج آقا رسید. حاج آقا چند کلمه‌ای از قم و حضرت معصومه گفت. سه چهاربیتی هم برایمان خواند از سید حمید برقعی که ارزش ضبط کردن دارد. بعد تر در اینترنت پیدایش می‌کنم . کامل تر است. حاج آقا فقط چند بیت را خوانده بود. همه اش این است:

و به همراه‌‌ همان ابر که باران آورد
مهربانی خدا در زد و مهمان آورد

باز یک نامه بی‌واژه به کنعان آورد
بوی پیراهنی از سوی خراسان آورد

به سر شعر هوای غزلی زیبا زد
دختر حضرت موسی به دل دریا زد

چادرش دست نوازش به سر دشت کشید
باز هم دفتر شعر من و باران شدید

چه بگویم که بیابان به بیابان چه کشید
من به وصف سفرش هیچ به ذهنم نرسید

باور این سفر از درک من و ما دور است
شاعرانه غزلی راهی «بیت النور» است

آمد این گونه ولی هرچه که آمد نرسید
عشق همواره به مقصود و به مقصد نرسید

که اویس قرنی هم به محمد (ص) نرسید
عاقبت حضرت معصومه (س) به مشهد نرسید

آه بانو چه کشیدید نفس تازه کنید
خسته از راه رسیدید نفس تازه کنید

دل این شهر گرفته ست شما می‌دانید
تشنه آمدن است و شما بارانید

و کویر دل قم رحل و شما قرآنید
به دل شعر من افتاده شما می‌مانید

قم کویر است کویری که تلاطم دارد
چادرت را بتکان قصد تیمم دارد

صبح شب می‌شد و شب نیز سحر هفده روز
چشم او چشمه‌ای از خون جگر هفده روز

بین سجاده ولی چشم به در هفده روز
چشم در راه برادر شد اگر هفده روز…

دم به دم چشم ترش روضه مرتب می‌خواند
شک ندارم که فقط روضهٔ زینب می‌خواند

حاج آقا صحبت هایش را تمام می‌کند. برایمان می‌گوید که دو گروه می‌شویم. حکما باید دو سطح الف و ب باشد. امروز ساعت یک و بیست دقیقه معلوممان می‌کنند که کداممان در کدام گروه قرار گرفته‌ایم

پسرک می‌آید و چند کلمه‌ای صحبت می‌کند. در پایان هم یک دفترچه کوچ سیمی با یک خودکار کیان ۰.۷ هدیه می‌دهند. حکما خودکارش را نمی‌پسندم چون نازک نویس نیستم. شکر خدا از همین کیان‌ها اما با نوک ۱ همراه خودم آوردم. رنگش مشکی است. این یکی که بخوام هدیه دادند آبی است.