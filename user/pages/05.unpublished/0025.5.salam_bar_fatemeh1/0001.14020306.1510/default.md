---
title: ششم خرداد هزار و چهارصد و دو: پانزده و ده دقیقه
taxonomy:
    tag: [animal, cat]
---

هنوز همه تخت‌ها پر نشده‌اند. چند دقیقه‌ای خوابیدم و حالا از خواب بیدار شدم. می‌خواهم بروم حرم. دوست دارم مجتمع ناشران را هم ببینم. شاید یک معاد شناسی خریدم. یکی مان می‌گوید برو. کسی کاری ندارد. از دیروز آمده و دیشب را بیرون بوده. این کار را نمی‌کنم. همان روند همیشگی. خودم را خالی می‌کنم، وضویی می‌سازم و می‌روم برای اجازه. اجازه نمی‌دهند. می‌گوید که ساعت ۵ اتوبوس داریم. آن موقع برو. می‌پرسم در طول دوره می‌توانم بروم خانه. می‌گوید نه. لبخندی می‌زند. می‌پرسم سوالم خنده دار بوده؟ پاسخ می‌دهد که نه ولی چون هر جور خواستم از مجموعه خارج شوم نشده خندیده است. می‌پرسم برای قصد ده روزه پرسیده ام. می‌گوید قصد کن.

از اتاق خارج می‌شوم. قصد می‌کنم ولی هنوز امیدوارم در طول دوره رهایمان کنند. پنجشنبه ای، جمعه‌ای چیزی.
رهایمان نکردند هم عیبی ندارد. شاید مامان بابا اینا بیایند اینجا. ضرر که ندارد. آن‌ها هم دو سه سالی است قم نیامده‌اند. شاید هم چهار سال شده باشد.

فقط میلاد را بگویم که کیبورد بیاورد. بدون کیبورد نمی‌شود. هندزفری هم بیاورد بد نمی‌شود. دمپایی هم ندارم. البته کتانی‌ام راحت است. دمپایی هم نباشد چیزی نمی‌شود. تازه می‌شود از دمپایی بقیه هم استفاده کرد. در فرهنگ ما دمپایی از اموال مشا است. فرهنگ آنها را نمی‌دانم. راستی بگویم کلگی شارژر هم نخرد. از همین معمولی خودم استفاده می‌کنم. می‌گویند برای عمر باطری هم مفید تر است.

حال قیدارخانی ندارم. می‌روم حسینیه که قرآن خوانی راه بیاندازم. تعداد زیادی آدم حالت خواب اتخاذ کرده‌اند. مردانه و زنانه هم دارد. داخل نمی‌شوم. باز می‌گردم به خوابگاه شماره نه برای ثبت وقایع. بچه ها یدونه از این کیسه‌های بدرد نخور را ریخته‌اند توی فلاسک آبی و مثلاً چای درست کرده‌اند. تخت طبقه بالا را گرفته‌ام. می‌پرسم چای دارید به ما بدهید؟ جواب مثبت را که می‌گیرم فورا می‌پرسم پایین. یک لیوان برایم پر می‌کنند. تعریفی نیست. می‌خورم. بدون قند. چهار تا از لیوان ها را می‌برم برای شست و شو. باز که می‌گردم دوباره منشی گری‌ام گل می‌کند و حالت انشا اتخاذ می‌کنم. هم‌چنان حس قیدار خوانی یافت نمی‌شود. حس قرآن خوانی هس. پنج که بشود و برویم حرم آن موقع است که دیگر حس قرآن خوانی پیدا نمی‌شود.

در این بین یک مار از قرارگاه می‌آید و حضور و غیاب می‌کند. خوب شد حرفش را به جویی حساب کردم و قبل پنج خروج نکردم. روز اولی می‌رفتم زیر ذره بین.

یک زنگ هم باید به خانه بزنم و بگویم حالم خوب است. البته که عادت دارند به این زنگ نزدن‌ها. ولی خوب پدر و مادرند. بویژه مادر که حقا یکی یکدانه است. دردانه است. عزیز خانه است. نمی‌دانم از لنگرود برگشته اند یا نه. شاید رسیده باشند خانه و بابا خواب باشد. حالا بعداً زنگ می‌زنم. زنگ هم نزنم چیزی نمی‌شود. عادت دارند به زنگ نزدن‌هایم. ولی پدر و مادرند. 