---
title: معلم من میشی؟
metadata: 
    description: آموزش استفاده از prompt پرامپت چت جی پی تی ChatGPT برای معلم زبان انگلیسی آموزش زبان انگلیسی
progress_bar: 1
pdate: یکشنبه ۲۶ فروردین ۱۴۰۳
taxonomy:
    tag: [ آموزش , تکنولوژی , chatgpt ]
published: 1
structure: BlogPosting
datePublished: 2024-04-14T21:35:00+03:30
---
![ پسری با یک گل سرخ در دستش که می‌خواهد به دختری بدهد که در نمایشگر کامپویتر است](a_boy_with_flower_and_a_girl_in_computer.webp?classes=center&loading=lazy)
<div class="align-center">
Generated by <a href="https://www.bing.com/images/create/a-boy-with-a-red-flower-in-his-hand-giving-the-flo/1-661c00a5a94349fea1f537ccf39e849f?id=wxmbPufcIxIGPbd6aechmw%3D%3D&view=detailv2&idpp=genimg&noidpclose=1&thId=OIG2.2r64Rc_mhd4ke5Keqa_V&FORM=SYDBIC&ssp=1&safesearch=moderate&setlang=en&cc=XL&PC=SANSAAND">Microsoft Copilot</a>
</div>
اولین باری که با چت‌جی‌پی‌تی آشنا شدم، پس از مقداری بازی و شیطنت یکی از کارهایی که سعی کردم با چت‌جی‌پی‌تی انجام بدهم استفاده از آن به عنوان معلم زبانی (بخوانید هم‌صحبت) دل‌سوز و مهربان بود: 

> با هم در مورد موضوعات مختلف حرف بزنیم و بعد چت‌جی‌پی‌تی در جواب دادن کمکم کنه و همچنین غلط‌هام رو بهم بگه و حتی بهم بگه که اگه به جای جمله‌ای که گفتی **این** رو می‌گفتی بهتر بود. 

حجم زیاد تلاش‌هایم برای فهماندن به چت‌جی‌پی‌تی که چه کاری باید انجام بدهد بی‌نتیجه ماند. اصلاً حاضر به همکاری نشد! گاهی کمکی می‌کرد ولی متعهد نبود و کمی جلوتر دوباره کار خودش را می‌کرد. 

مشکل اصلی این بود که نمی‌توانست صحبت کردن با من و اشاره به غلط‌های زبانی‌ام را همزمان انجام بدهد. گاهی به غلط‌هایم اشاره می‌کرد و در عوض به پیامم جوابی نمی‌داد. گاهی هم وقتی جوابی می‌داد یادش می‌رفت که غلط‌هایم را یادآوری کند!

تقریباً مجبور بودم بعد از هر پیام یادآوری کنم که چه انتظاری ازش دارم.

همین شد که دست از سرش برداشتم و رهایش کردم که برود هر کاری می‌خواهد بکند.

بعد از مدت‌ها، حالا که هوش مصنوعی و چت‌جی‌پی‌تی خیلی بیشتر از قبل فراگیر شده خیلی اتفاقی
[ویدیویی](https://m.youtube.com/watch?v=LFxifuNYtw8)
 در یوتیوب دیدم که چه جوری می‌شه از چت‌جی‌پی‌تی به عنوان معلم زبانی دل‌سوز و مهربان استفاده کرد. پرامپتی را معرفی می‌کرد که با وارد کردنش چت‌جی‌پی‌تی درست همان کاری را می‌کرد که من مدت‌ها توقع داشتم انجام بدهد!

<div dir="ltr">
<blockquote>I want you to act as an interviewer and english teacher. I will be the other person and you will ask me the questions about the topic of [YOUR TOPIC]. I want you to only reply as the interviewer. Do not write all the conservation at once. I want you to only do the interview with me. Ask me the questions and wait for my answers. If I make any English mistakes, I want you to correct me and explain the correction. Give a clear explanation of each correction. Ask me the questions one by one like an interviewer does and wait for my answers. My first sentence is "Hi"</blockquote>
</div>
</br>

بلافاصه بعد از دیدن ویدیوی یوتیوب سعی کردم این داستان را امتحان کنم. از مدتی قبل اپلیکیشن بینگ را روی تلفنم دارم که Copilot آن از 
GPT-4
پشتیبانی می‌کند. فوراً پرامپتی که در ویدیوی یوتیوب پیدا کرده بودم را وارد می‌کنم و سفری که انتظارش را می‌کشیدم شروع می‌شود!

شگفت زده‌ام می‌کند. همانی است که از مدت‌ها پیش سعی می‌کردم داشته باشم. 

و من بیشتر متعجب می‌شوم که چرا این یکی درست کار می‌کند و تلاش‌های قبلی‌ام هیچ کدام به نتیجه نرسیده بود. یعنی جزئیات این‌قدر مهم است؟ اصلاً آیا
OpenAI
برای چت‌جی‌پی‌تی آموزش‌های رسمی دارد؟

کمی بعدتر، وقتی موبایلم به شارژ است، هوس می‌کنم دوباره پرامپتی که پیدا کرده بودم را امتحان کنم. این بار اما با رایانه‌. فوراً ChatGPT را در گوگل جستجو می‌کنم و همان نتیجه اول
([chat.openai.com](https://chat.openai.com/))
را انتخاب می‌کنم و وارد سایت اصلی چت‌جی‌پی‌تی می‌شوم و پرامپتی که دارم را وارد می‌کنم و چند دقیقه بعد دوباره شگفت زده می‌شوم باز از همان مشکل پیشین. یکی دو جمله که صحبت می‌کنیم دوباره یادش می‌رود که غلط‌هایم یادآوری کند!

و حالا می‌فهمم این موفقیت نتیجهٔ نسخه ۴ چت‌جی‌پی‌تی است و وقتی در 
OpenAI
به طور پیش‌فرض فقط می‌شود از نسخهٔ ۳٫۵ استفاده کرد باز دوباره با همان مشکلات قبلی مواجهیم.

پس اگر شما هم تصمیم دارید یک گپ و گفت صمیمی ؟! با چت‌جی‌پی‌تی را در حالی تجربه کنید که غلط‌های زبانی‌تان را هم می‌گیرد و در یادگیری زبان کمکتان می‌کند می‌توانید از پرامپت بالا استفاده کنید. فقط حواستان باشد که از نسخهٔ ۴ چت‌جی‌پی‌تی استفاده کنید و Microsoft Copilot این کار را برایتان انجام خواهد داد. 

کافی است اپلیکیشن 
bing
را روی تلفن همراهتان نصب کنید و یا وارد سایت 
[bing](https://bing.com) 
بشوید.

با تشکر فراوان از 
[CloudEnglish](https://m.youtube.com/@CloudEnglish)
که این سفر را رقم زد.